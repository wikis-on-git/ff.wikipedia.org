{{databox}}
{{1}}
{{P1|Alkule late≈ã}}
{{P2|[[Fulfulde/adlam|û§Äû§£û§§û§¢û§• û§Üû§µû§§û§¢û§™]]}}
{{2}}
'''Fulfulde''' walla '''pulaar''' maa '''pular''' ko [[…óemngal]] [[Ful…ìe]] e [[Haalpulaar'en]]. ∆äemngal ngal no haalee e ley…óe keew…óe e [[Afirik]]. Haaloo…ìe fulfulde-pulaar ina kawra miliyonji 60 haa 80. ∆äemngal ngal ina jeyaa e suudu …óem…óe Hiirnaange Atlantik, taweteendu kanyum duu e nder suudu …óem…óe afirikankeeje …ìurndu yaajude wi'eteendu Niiser-Konngo. ∆äem…óe go…ó…óe jeyaa…óe e ndun suudu ngoni: ce'aar (…óemngal seereero) e njolfo. E …óeen …ói…ói ko seereero …ìuri …ìadondirde e pulaar.

== Caltu…óe ==

1. Caltu…óe: Ko …ìuri heewde koo, pulaar ina feccee wa…óee caltu…óe jowi maw…óe kawrooje e dawlaaji Ful…ìe taariikayankooji (dawlaaji Ful…ìe adii…ói laamu kolonaaku). Kannje ngoni:

Pulaar Fuuta Tooro (no gasa ko e ngal diiwal …óemngal ngal yalti), leydi Senegal Pular Fuuta Jaloo, leydi Gine, Fulfulde Maasina, leydi Maali, Fulfulde Liptaako, leydi Burkinaa Faso, Fulfulde Adamawa, leydi Niiseriya e Kamarun.
Feccoore go'o no waawa wonirde nii:

* Pular Fuuta Jaloo ([[Gine]], [[Sarliyon]], e [[Gine-Bisaawo]])
* Pulaar Fuuta Tooro [[Senegaal]], [[Muritani]], e [[Maali]] hiirnaange
* Pulaar Firdu (maa Fulaadu maa Fulakunnda)
* Fulfulde Maasina (ana wiyee "Maasina≈ãkoore" ; [[Maali]])
* Fulfulde Liptaako ([[Burkina Faso]])
* Fulfulde Borgu ([[Benen]] e [[Togo]])
* Fulfulde Hakkundeeri [[Niiseriya|Najeeriya]] (laamu Usmaani ∆Åii Fooduyee, wano Sokoto)
* Fulfulde Adamaawa (ana wiyee "Adamawaare" ; [[Niiseriya|Naajeeriya]] e [[Kamarun]] e Caadi e Suudan e Afirka Cakaari)

Ko …ìuri kon e Fulfule …óen hino humii e gootal e diiwe limtaa…óe …óoo, e piide misal si en ∆¥ettii Fulfulde Bagirmi, …óum ko leydi e nder Caad, ko e Adamaawankoore nden jeyaa. Fulfulde Funnaange Niijer ko e Fulfulde Hakkundeeri Najeeriya …ìuri jeydude, Fulfulde Hiirnaange Niijer ko e Liptaakuure e Maasinankoore jeyaa.

So en teskiima, ma en taw ina heddii fahin caltu…óe …óalaa…óe hono pulaar Fulaadu (…ìaleeri [[Senegal]] e [[Gammbiya]]), Fulfulde Borgu e nder leydi Benen, fulfulde diiwaanuuji hakkunde [[Naajeeriya]]. Kono …óeen pulfule na …ìadii go…ó…óe e …óee …óe adi-…óen limtude yeru Borgu no …ìadondiri e Maasina, Fulaadu no nanndi e Fuuta Tooro no nanndi e Fuuta Jaloo, e maanaa no hakkunde maa fulfulde Caad walla Sudan ko e Adamawa jeydi.

== Alkule ==

==Alkule late≈ã==
2. Alkule: gila teemedannde sappo e jeetata…ìere nden, pulaar-fulfulde no winndiree alkule aarabe. Haa hannde no fellitaa wonnde e ley…óe go…ó…óe yeru Fuuta Jaloo maa Aadamawa, Ful…ìe ko alkule aarabe …ìuri doolnoraade. ful…ìe non sinciino binndi goo ko wonaa ajami, wano "Miimiyee afrika, ka…ì…ìe,.. 

Gila hakkunde duu…ìi 1950 han 1960, sukaa…ìe ful…ìe iwru…ìe ba≈ã≈ãe fow jangaynoo…ìe to jaa…ìi hattirde Misra e ley…óeele Aarabee…ìe goo, no huutora alkule latin ngam winndude pulaar. Ko e hitaande 1966 to bensondiral mawngal [[Bamako]], Ful…ìe …ìen fottani winndirde abajada laten. Ndiin mbinndudi innniraa abajada UNESCO maa alkule UNESCO. ∆äen golle wa…ói itti √±annde 28 2…ìuru han 5 3…ìuru. No jeyanoo e tawaa…ìe …óen golle, Aamadu Hampaate Bah; ko kanko joo…óaninoo ton …óemngal fulfulde wonndude e Alfaa Ibrahiim Soo. ∆Åaawo kawral ma…ì…ìe e huutorde alkule latin …óee, …ìe sinci alkule adday…óe hitooji fulfulde …óin. Ko …óen woni: '''…ì …ó ≈ã ∆¥''' 

∆Åaawo jonnde Bamako ndee, laamuuji …óin yamiraa yaltinngo dekeree ngam anndinnde fof wonnde ko …óee …óoo woni alkuke Ful…ìe. E leydi Senegal √±annde 16 6…ìuru 1980, Senngor yaltini dekere on e kuulal 80-1049. Ko e fewndo on saa'a kadi Du…óal ∆äem…óe Ngenndiije Moritani sincaa. Fewndo on yonta e leydi Gine, Seeku Tuure hari yamiriino jannirgol …óem…óe muynaa…óe …óen kono o ja…ìaano tawtude jonnde Bamoko nden. Fii he…ìugol hitooji pular …óin, ko  alkule …ìasaa…óe …ìe huutortonoo; yeru:  …ì = bh, …ó = …ó, ekn... ∆äum non no heddii e hakkile …ìi…ì…ìe Gine heewu…ìe haa ka woni; …ìe nanay tun alkuke pular …ìe miijoo e alkuke …óe Seeku huutori …óen sabu …óen maraano hitooji pular …óin fof.

E hitaande 1978 UNESCO wa…óuno jonnde √ëamey, leydi Niijeer gila √±annde 17 han 21 6…ìuru. Jonnde noddiraande, Jonnde Fanniyankee…ìe fii Winndugol e Faamondiral …óem…óe Afriknaaje. E nden jonnde, toowa ganndee…ìe heewu…ìe immorii…ìe e ley…óeele Afrik e Orop  tawdano …óum. Joo…óanii…óo ton …óemngal fulfulde ko Profesor Alfaa Ibraahiima Soo, immorii…óo to dawla Faransi. Ko so√±aa e …óen golle, ko nawtaama to dawlaaji Afriknaaji ngam haa wona tuugnorde e winndugol …óem…óe mum ngenndiije.

Tuggude gila ngal nanondiral wa…ói fii winndugol pular, wa…óii battane maw…óo e binndol e jannde …óemngal pular. Gila 1966 he…ìi hannde, no buri 2000 tiitoode, e kala fannu ganndal, winndaa …óum e pular tawa ko e latin. Lowe geese heewu…óe no woodi  tawa ko e pular …óe winndata, tawa ko latin …óe huutortoo.  

Alkule …óen ngoni:

==== '''a  e i o u b mb …ì c d nd …ó f  g ng h j nj k l m n √± ≈ã p r s t w y ∆¥  '''' ====
Sincugol ndiin mbinndudi e dow nanondiral ha…óaali Ful…ìe sincude alkule kese, noddana …óe

==Adlam==
ko Alkule …óe yoga e Ful…ìe mbinndirta jooni e nder ley…óeele duunde Afrik lutti [Seneggal] e [Moritani]. Ko alkule kese, pentaa…óe [Gine] hitaande 1989 immorde e Abdoulaay e Ibaraahiima Bari. Ko …ìee …ói…óo sinci…óe, daranii…óe …ìaawo …ìe faamineede woodeede alkule pular kono tawi hakkil ma…ì…ìe ∆¥ettaa …óum. Alkule …óeen ko 28 e limtol daranii…ìe …óen alkule, kono ko …óe 32 si muume √±onndina…óe …óee (n'g, n'j, n'b, n'd) tawdaama hen.
Jokku…ìe …óin binndi no yeyna…ói e nder Gine e ley…óeele goo ngam Afriknaa…ìe fof huutoroo…ói (ful…ìe e ko wonaa).

==== Pulaar/fulfulde ko …óemngal maanaa, woni …óemngal keeringal to ban≈ã≈ãe innude ge…óe e rokkude …óum ºen ma'anaa. Paygol maggal ina fawii he to…ì…ìe keew…óe, ko wayi no heewde alkule e mbaadi pirligol golle e firo kelmeendi‚Ä¶ ====
Alkule : pulaar/fulfulde …ìuri heewde alkule e farayse e arab e enngele‚Ä¶ (32 alkulal). Won alkule …óe …óemngal ngal jogii wee…ìaani tawde he …óem…óe go…ó…óe, ko wayi no alkule …ó, ∆¥, ≈ã‚Ä¶

Pirlitgol golle : pulaar fulfulde ina jogii lomto golloo…ìe 7…óo so en limtii heen lomto golloowo naattinoowo : enen, ko noon ne so en ∆¥eewii gollal jogorngal, to bannge sahaa, angal firlitiree he mbaadiiji keew…ói : maa o ar, omo ara, o arat, o aroyat, o aratno, o aratnoo‚Ä¶

Firo kelme : kelmeendi pulaar/fulfulde ina heerorii fayde  mum, ca√±ki pulaar fulfulde ina …óel√±ira karallaagal timmungal e √±ee√±al baydungal : ina holla en …óuum mahdi helmere pulaar

* Pelle in…óe : …óemngal ngal ina jogii pelle in…óe hedde 20 tawi heen fedde kala ina jogii hattan kaawnii…óo ngam sifaade innde to…ó…óii nde. En njuutnotaako …óoon sabu …óuum …ìooyii yimeede

* Ceekir…óe : …óoon ne kadi en njuutnotaako sabu jooni kala janngoowo …óemngal ngal anndii wonde e nder helmere wootere e…óen mbaawi da√±de ceekir…óe keew…óe haa helmere nde metta wowlude yeru : naftondiroyde, walla jii…ìoo wowlude jii…ìoo faamde, yeru : …ìamtinondiriroroyatno ; te

seekirde heen kala arda e maanaa mum.

Ngam a√±de wo…ó…óinoyde, sabu en mbaawaa te en kattanaani haalde fof, njahen he to…ì…ìere sakkitiinde he ndee …óo lowre, …óum woni maanaa …ìes…óo.

_ Kelme keew…óe ngam maanaa gooto: pulaar/fulfulde ina jogii hattan se…óde maanaa helmere yaltina firoyon mum tokoson ngonkon nder mum. A…óa waawi yiyde kelme sappo walla …ìura tawi ko he maanaa gooto. Ngam newnude golle men ∆¥eften yeru he kelme …ìur…óe ba…ótinde he nguurndam ful…ìe:

a/ to…ìo: jannja, ngatamaare, maamaare, wis_wis, yaral (jaral), juko, Demmba di≈ãaare, hokkitere, mbayritam, bowte‚Ä¶

b/ laawol: burdubujol(walla balla≈ãaawol), mosol, jurol, lappol, bolol, celol, codol,perol, kallu(walla kallol‚Ä¶), mbedda(walla mbeddawol)‚Ä¶

c/ ha…ì…ìude: fi…ìde, jomde, ≈ãaa≈ãde,≈ãee≈ãde, ra…óaade, wajde, humde, saande (saanaade), worsude, dokkaade‚Ä¶

d/ ndiyam: maayo, caanngol, weendu, fetere (feto), deedal, berjal, reebelde, njarka, sewnde, laddungol‚Ä¶

e/ leydi: ceenal(seeno),mbaalwaaldi, jehjegol, hollalde, jakre, waka jiiju, jaaka maka, wallere, haraawo(karawal, taccoonde),  karhaa∆¥ol(woojeere, ti≈ãaale)‚Ä¶ E…óen mbaawi teskaade …óo kelmeendi mbaawndi wallitde gannde kese; e…óen teskina wonde Tafsiiru JIGGO (yoo GENO yurmo …óum), gooto he san…óaaji Misira won ko wa…ónoo heen ko faati he ganndal ndema

E…óen mbaawi ra…ì…ìi…óinaade …óo, tawi kadi e…óen nganndi en memaani fannuuji go…ó…ói bay…ói no in…óe ku…ói e le…ó…óe, sifaaji jawdi, po√±ndi (he …óemngal waa√±oo…ìe e awoo…ìe) e nehaandi (he …óemngal aynoo…ìe), keneeli, koode, ekn‚Ä¶

E…óen mbaawi wiyde …óo wa…óde pulaar/fulfulde ko …óemngal maanaa, ≈ãar…óungal. Maa a taw ko …óuum addani won heen (Bookar Tijjaani Njaay) wiyde ko GENO tellini ngal he ≈ãar…óeende maggal, wiyi yim…ìe maggal ‚Äúko MIIN tagani on ngal mbele o…óon ngona …ìe AM‚Äù. E…óen mbaawi wiyde kadi ko ngal …óemngal …ìooyngal , Bookar Tijjaani hollitii wonde Ful…ìe ko…ódiino he israa‚Äôiilanaa…ìe, o hollitii haatumeere kelme teemedere he hebroore walla …ìura, tawi ka√±je kala e…óe nanndi he kelme pulaar/fulfulde to wowlaango e to maanaa (en nji…óaani addude …óo laa…ìndal to Ful…ìe ngummii, holi mo …ìe njiidi).

Kono kadi e…óen poti ustude bakkooji ha ngannden so …óemngal men ngal ina jogii hattan wuurde haa yeeso e da…óde e gaatuleeje aduna keso o. mbele …óemngal men ngal ina jogii hannde nduun fittaandu haa waawa …ìamtaade no …óem…óe ko…ódii…óe …óe ni. Sabu wonde …óemngal men ngal limtaaka e …óem…óe da…óooje …óo e 2036 ina miijtinii hay so en kulaani.

Ka√±um ni, wondi ko, hay sinno …óemngal men ngal wonii …óemngal maanaa, ko gila hanki, he nder nguurndam maw…ìe men keeri…óam. Ko maw…ìe men ngollii haa ngal wayi noon. Kono enen hannde en poti laa…ìndaade ko mba…ó-…óen e ko pot-…óen wa…óde sabu e…óen keewi ca…óeele:

* Ca…óeele wosteede : du…óe tuubakoo…ìe e kesamhesamaagu e jaajngol gure wa…óii haa ko …ìuri heewde he  men nattii haalde …óemngal ngal no fotiri (…óooftaade doos…óe maggal) walla nattii haalde ngal
* En ngustiima he faarnoraade …óemngal ngal: nattii no waynoo he di≈ãire‚Ä¶
* ≈äakkere paamondiral: he miijo am, ceerundal kin…óe e ngaddinaaji fotnoo ko al…óinde goodal men; kono so wa…óii duu√±ondiral e deentondiral tan jibinta ko tanaaji …ói nji…óaaka tawi ittaani.
* Ca…óeele firo: so pulaar/fulfulde wonii …óemngal maanaa ne ina jogii ca…óeele firde yoga e kelme kese yeru helmere ‚Äúsens‚Äù e farayse firdee maanaa (iwdi arab), wa…óde mbiyen pulaar/fulfulde ko …óemngal maanaa ngal firataa maanaa. Yim…ìe …ìe fof kawraani he   no pirdaten kelme kese …óe: so en pirat …óe tan he …óem…óe go…ó…óe hay so wonaa pulaar walla so en pentanat …óum helmere ful…óinaande hay so faamaamuya mum in noddi tiinnaare mawnde.

==Internet==
* [http://www.sil.org/silesr/2003/silesr2003-009.htm Fulfulde]
* [http://homepage.univie.ac.at/martina.gajdos/fulfulde.html Fulfulde Dictionaire Fulfulde]
* [http://pulaar.org http://pulaar.org]
*ku…óol Abdullaay jallo to Ari founda. 
*E yeewtere Amadou mouctara thiam. (Radio ful…ìe) 

[[Cat√©gorie:Ful…ìe]]
[[Category:∆äem…óe]]
