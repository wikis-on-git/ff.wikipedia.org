[[Fichier:Sunset in Segou.jpg|thumb]]
[[Fichier:Sul Niger.jpg|thumb]]
'''Maayo Jaaliba''' (maa Jaalibawol) hino tawaa e [[maaje]] tati ɓurɗe ɗen mawnude e nder [[Afirik]]. Ɗeya ɗiɗi ko [[Maayo Niil]] kañum e [[Maayo Konngo]]. Innde maggo ɓurnde lollude nden ko ittaande e ɗemɗe Porto ɗen wano [[faransi]] e [[enngele]], ɗum ko ''Niijer''.

Maayo Jaaliba ko e leydi Gine tubbi, ngo yaari [[Maali]], ka hakkunde ndin leydi e nokkuure [[Fulɓe]] inneteende Maasina ngo waɗi kofol (turnde) ngo jippori funnaange-ñaamo ngo rewi ndenndaandi [[Niijer]] e ndenndaandi [[Niijeriya]]. Ko ɗon ngo tubbitoyi e [[Fiiltiingo Atlantik]]. Njuuteendi Jaaliba ko 4400 km. Innde maggo e yoga e ɗemɗe leƴƴi hoɗuɗi e daande maggo: ''Joliba'' (bammbarankoore), ''Ghir-n-Igheren'' (ɗemngal Tuwaaregʼen, ɗum firi ko: maayo maaje, hino gasa tawa ko ɗum Tuubakooɓe nani wiʼi ko Niijer), ''Isa Ber'' (ɗemngal Soŋay, ɗum firi ko: maayo mawngo), ''Kwara'' (hawsankoore).

Calɗi Jaaliba ɗin e nder leydi Gine ko: Milo, Sankarani, Tenkiso, Ñanndan. E nder Niijeriya ko caangol Beñwe.

[[Catégorie:Maayooji]]
