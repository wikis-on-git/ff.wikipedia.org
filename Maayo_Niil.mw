Maayo Niil (e arabuure: النيل‎, An Nīl, misrankoore aranere: Iteru walla Ḥ'pī, kiɓiɗiyankoore: ⲫⲓⲁⲣⲱ Piaro walla Phiaro, ɗemngal amharik Ecoppi: ዓባይ?; ɗum wonta e binndol lateŋ: ʿAbbai) hino ƴettiraa hono [[maayo]] ɓurngo juutude ngoo e nder aduna on. Njuuteendi maggo hino fota e 6,650 km. Hingo rewi e leyɗe sappo: [[Sudaan]], [[Sudaan Ñaamo]], [[Burunndi]], [[Ruwanndaa]], [[Ndenndaandi Konngo]], [[Tansani]], [[Keña]], [[Ecoppi]], [[Ugannda]], [[Ejipte]] (Misira). Iwdi Niil ko Ugannda woni.

Hino fottanaa kadi wondema ko ndiyam Niil woni ko wuurni leydi Ejipte, sabu ko leydi yoorndi. Kala saare sincaande e mayri ko e takko Niil woni. Sinno Maayo Niil woodaa, wiɗotooɓe taariixa no felliti siwlisasiyoŋ (peerndam) Misira Kinndi woodataano. Ko ɗum addi Herodot, karallo taariixa gerekjo e winndugol: "Ejipte ko dokkal Niil".

[[Category:Maayooji]]
