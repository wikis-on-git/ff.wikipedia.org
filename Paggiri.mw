Paggiri (Fulɓe goʼo no inna ''pagguri'' maa ''jaajee'') ko nooneeji [[huɗo|kuɗooli]] heewɗi ɗi aawetaake innetee non. 
Lasli halfeere nden no waawi wonude gollal faggude maa fawde.

Ɗin kuɗooli no nanndita buy e fonnye to sewgol kaaki majji e famɗugol gabboy majji. Paggiri ko fewndo heege ɓuri nyaameede, yoga e nooneeji mum ko jawle dariiɗe nyaamata, yoga ko yimɓe. 

E nder deftere makko ''Nguurndam Ferlaŋkooɓe'' Yero Dooro Jallo no limti ɗii ɗoo nooneeji paggiri fuɗooji Ferlo, diiwal e nder leydi Senegal: paggiri laaci dawangel, paggiri jawle, paggiri beeli, paggiri ɓalɓalndi, paggiri bara, paggiri tammbaa, paggiri ciiwri, paggiri ƴuufa-deerel.
