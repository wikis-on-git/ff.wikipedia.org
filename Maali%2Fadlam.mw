‮{{rtl}}
{{1}}
{{P1|[[Maali|Alkule lateŋ]]}}
{{P2|[[Maali/adlam|𞤀𞤣𞤤𞤢𞤥 𞤆𞤵𞤤𞤢𞤪]]}}
{{2}}
{| border=1 align=left cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''‮𞤈𞤫𞤨𞤵𞤦𞤤𞤭𞤳 𞤦𞤵 𞤃𞤢𞥄𞤤𞤭'''<br/>'''République du Mali'''</big></big>
|-
| style="background:#efefef;" align="center" colspan=2 |
{| border="0" cellpadding="2" cellspacing="0"
|-
| align="center" width="140px" | [[Fichier:Flag of Mali.svg|125px]]
| align="center" width="140px" | [[Fichier:Seal_of_Mali.gif|110px]]
|-
| align="center" width="140px" | ([[Flag of the Mali|‮𞤋𞥅𞤤𞤢𞤤]])
| align="center" width="140px" | ([[Coat of Arms of Mali|‮𞤊𞤭𞤩𞤼𞤮𞤤]])
|}
|-
| align="center" colspan=2 | <small>''‮[[𞤊𞤭𞤩𞤲'𞤣𞤫 𞤐'𞤘𞤫𞤲𞤣𞤭]]: 𞤓𞤲 𞤨𞤫𞤵𞤨𞤤𞤫⹁ 𞤵𞤲 𞤦𞤵𞤼⹁ 𞤵𞤲𞤫 𞤬𞤮𞤭''</small>
|-
| align=center colspan=2 | [[Fichier:LocationMali.png]]
|-
| align=center colspan=2 | [[Fichier:Mali-CIA WFB Map.png]]
|}

'''‮𞤃𞤢𞥄𞤤𞤭'''  ‮𞤳𞤮 [[𞤤𞤫𞤴𞤣𞤭]] 𞤫 [[𞤀𞤬𞤭𞤪𞤭𞥅𞤳]]. 𞤐'𞤄𞤫𞤪𞤼𞤵𞤣𞤭 𞤤𞤫𞤴𞤣𞤭 𞤲'𞤣𞤭𞤲 𞤳𞤮 𞥑.𞥒𞥔𞥐.𞥑𞥙𞥒 𞤳𞤥𞥒⹁ 𞤶𞤢𞤥𞤢𞥄 𞤸𞤮𞤯𞤵𞤯𞤮 𞤫 𞤥𞤢𞤴𞤪𞤭 𞤲𞤮 𞤸𞤫𞤱𞤼𞤢𞤴𞤲𞤮𞥅 𞤬𞤫𞤱𞤲'𞤣𞤮 𞤸𞤭𞤼𞤢𞥄𞤲'𞤣𞤫 𞥒𞥐𞥑𞥖 𞤴𞤭𞤥𞤩𞤫 𞥑𞥗.𞥙𞥙𞥔.𞥘𞥓𞥗. 𞤂𞤢𞥄𞤥𞤮𞤪𞤣𞤫 (𞤳𞤢𞤨𞤭𞤼𞤢𞤤) 𞤤𞤫𞤴𞤣𞤭 𞤃𞤢𞥄𞤤𞤭 𞤴𞤮 [[𞤄𞤢𞤥𞤢𞤳𞤮]] (𞥑.𞥙𞥒𞥖.𞥗𞥔𞥘 (𞥒𞥐𞥑𞥒)).

𞤃𞤢𞥄𞤤𞤭 𞤴𞤮 𞤤𞤫𞤴𞤣𞤭 𞤺𞤮𞤪𞤺𞤢𞤤 𞤀𞤬𞤭𞤪𞤭𞥅𞤳. 𞤑𞤢𞤴𞤪𞤭 𞤩𞤵𞤪𞤭 𞤬𞤵𞥅 𞤥𞤢𞤱𞤲𞤵𞤣𞤫 𞤫 𞤤𞤫𞤴𞤯𞤫 𞤺𞤮𞤪𞤺𞤢𞤤 𞤀𞤬𞤭𞤪𞤭𞥅𞤳 𞤬𞤵𞥅. 𞤉𞤲'𞤣𞤭 𞤸𞤢𞤱𞤼𞤭 𞤳𞤫𞥅𞤪𞤮𞤤 𞤫 [[𞤘𞤭𞤲𞤫]]⹁ [[𞤅𞤫𞤲𞤫𞤺𞤢𞤤]]⹁ [[𞤄𞤵𞤪𞤳𞤭𞤲𞤢 𞤊𞤢𞤧𞤮]]⹁ [[𞤑𞤮𞤣𞥆𞤭𞤱𞤢𞥄𞤪]]⹁ 𞤐𞤭𞤶𞤫𞤪 𞤫 [[𞤀𞤤𞤶𞤫𞤪𞤭]]. 𞤖𞤮𞥅𞤪𞤫𞥅𞤶𞤮 𞤲'𞤣𞤭𞥅 𞤤𞤫𞤴𞤣𞤭 𞤢𞤲𞤢 𞤱𞤭'𞤫𞤼𞤫𞤲𞤮𞥅 [[𞤋𞤦𞤪𞤢𞥄𞤸𞤭𞤥 𞤄𞤵𞥅𞤦𞤢𞤳𞤢𞤪 𞤑𞤢𞤴𞤼𞤢𞥄]]. 𞤑𞤢𞤲𞤳𞤮 𞤱𞤮𞤲𞤭 𞤳𞤢𞥄𞤲𞤢𞤲𞤳𞤫 𞤯𞤭𞤯𞤮𞤦𞤮 𞤫 𞤤𞤫𞤴 𞤶𞤢𞤥𞤢𞥄𞤲𞤵 𞤣𞤫𞤥𞤮𞤳𞤢𞤪𞤢𞤧𞤭 𞤭𞤱𞤣𞤫 𞥑𞥙𞥙𞥑 𞤱𞤢𞤪𞤣𞤫 𞤸𞤢𞤲𞤣𞤫𞤲. 𞤘𞤭𞤤𞤢 𞤤𞤫𞤱𞤪𞤵 𞤢𞤱𞤪𞤭𞤤 𞥒𞥐𞥑𞥒 𞤳𞤵𞥅𞤣𞤫𞤼𞤢 𞤤𞤭𞤩𞤭 𞤥𞤮 𞤮 𞤴𞤢𞤸𞤭 𞤮 𞤬𞤢𞤼𞥆𞤮𞤴𞤭𞥅 𞤅𞤫𞤲𞤫𞤺𞤢𞤤.

== ‮𞤁𞤫𞤥𞤮𞤺𞤪𞤢𞤨𞤸𞤴 ==
[[File:Mali-demography.png|thumb|left|‮𞤃𞤢𞥄𞤤𞤭: 𞤁𞤫𞤥𞤮𞤺𞤪𞤢𞤨𞤸𞤴 (𞥑𞥙𞥖𞥑-𞥒𞥐𞥐𞥓)]]

‮== 𞤅𞤫𞥅𞤯𞤢 𞤫 𞤼𞤢𞥄𞤪𞤭𞥅𞤳𞤢 𞤃𞤢𞥄𞤤𞤭 ==

𞤃𞤢𞥄𞤤𞤭 𞤭𞤲𞤢 𞤱𞤭'𞤫𞤼𞤫𞤲𞤮𞥅 𞤫 𞤲'𞤣𞤫𞤪 𞤤𞤢𞥄𞤥𞤵 𞤚𞤵𞥅𞤦𞤢𞤳𞤮𞥅𞤩𞤫 𞤅𞤵𞤣𞤢𞥄𞤲 (𞤤𞤫𞤴𞤣𞤭 𞤩𞤢𞤤𞤫𞥅𞤩𞤫)⹁ 𞤳𞤮 𞤷𞤢𞤺𞥆𞤢𞤤 𞤶𞤫𞤴𞤼𞤢𞥄𞤪𞤫 𞤥𞤢𞤴𞤪𞤭 𞤫 𞤸𞤭𞤼𞤢𞥄𞤲'𞤣𞤫 𞥑𞥙𞥖𞥐 𞤸𞤮𞥅𞤪𞤫𞥅𞤩𞤫 𞤩𞤫𞥅 𞤷𞤵𞤩𞤭 𞤭𞤲𞤣𞤫 "𞤃𞤢𞤤𞤭" 𞤶𞤮𞥅𞤨𞤭𞥅𞤲'𞤣𞤫 𞤤𞤢𞥄𞤥𞤢𞤼𞤫𞥅𞤪𞤭 𞤼𞤢𞥄𞤪𞤭𞤳𞤢𞤴𞤢𞤲𞤳𞤮𞥅𞤪𞤭 𞤲'𞤣𞤭 𞤶𞤢𞤥𞤢𞥄𞤲𞤵 𞤅𞤵𞤲𞤶𞤢𞤼𞤢 𞤑𞤫𞤴𞤼𞤢𞥄 𞤲'𞤣𞤭𞥅 (𞤼𞤫𞥅𞤥𞤫𞤣𞤢𞤲𞤣𞤫 𞤧𞤢𞤨𞥆𞤮 𞤫 𞤼𞤢𞤼𞤢𞤩𞤫𞤪𞤫). 𞤂𞤢𞥄𞤥𞤯𞤮 𞤢𞤪𞤢𞤲𞤮 𞤮𞥅 𞤤𞤢𞥄𞤼𞤭𞥅 𞤃𞤮𞥅𞤣𞤭𞤦𞥆𞤮 𞤑𞤫𞤴𞤼𞤢𞥄⹁ 𞤲'𞤣𞤫 𞤮 𞤰𞤫𞤼𞥆𞤭 𞤤𞤢𞥄𞤥𞤵 𞤲'𞤺𞤵𞥅 𞤮 𞤬𞤵𞤯𞥆𞤭 𞤧𞤭𞥅𞤲𞤵𞤣𞤫 𞤴𞤵𞤩𞥆𞤮 𞤣𞤢𞤱𞤪𞤵𞤺𞤮𞤤 𞤧𞤮𞥅𞤧𞤭𞤴𞤢𞤤𞤭𞤧𞤥𞤵 𞤳𞤮𞤲𞤮 𞤯𞤵𞤥 𞤴𞤭𞤪𞤦𞤭𞤲𞤭 𞤬𞤢𞤺𞥆𞤵𞤣𞤵 𞤤𞤫𞤴𞤣𞤭 𞤲'𞤣𞤭𞥅 𞤩𞤫𞤴𞤣𞤭 𞤭𞤻𞤷𞤵𞤪𞤵 𞤪𞤫𞤲𞤣𞤮𞤴𞤢𞤲𞤳𞤮𞥅𞤪𞤵. 𞤉 𞤸𞤭𞤼𞤢𞥄𞤲'𞤣𞤫 𞥑𞥙𞥖𞥘⹁ 𞤳𞤮𞤲𞤭𞤲𞤳𞤮𞥅𞤩𞤫 𞤬𞤮𞤤𞥆𞤭 𞤥𞤮 𞤫 𞤣𞤮𞤱 𞤢𞤪𞤣𞤵𞤲'𞤺𞤢𞤤 𞤃𞤵𞥅𞤧𞤢𞥄 𞤚𞤢𞤪𞤢𞤱𞤮𞤪𞤫. 𞤌𞥅𞤲 𞤤𞤢𞥄𞤥𞤭𞥅 𞤸𞤢𞥄 𞥑𞥙𞥙𞥑 𞤲'𞤣𞤫 𞤶𞤢𞤥𞤢𞥄𞤶𞤭 𞤀𞤬𞤭𞤪𞤭𞤳 𞤳𞤫𞥅𞤱𞤯𞤭 𞤨𞤵𞤯𞥆𞤭𞤲𞤮𞥅 𞤤𞤢𞤥𞤲'𞤣𞤢𞥄𞤣𞤫 𞤸𞤫𞤴𞤯𞤭𞤼𞤭𞤲𞤮𞥅𞤪𞤫 𞤣𞤢𞤱𞤪𞤵𞤺𞤮𞤤 𞤼𞤵𞥅𞤺𞤭𞥅𞤲'𞤣𞤫 𞤫 𞤣𞤫𞤥𞤮𞤳𞤢𞤪𞤢𞤧𞤭 𞤳𞤮𞤲𞤮 𞤮 𞤧𞤢𞤤𞤭𞥅 𞤳𞤵𞤧 𞤱𞤢𞤴𞤤𞤵𞤣𞤫 𞤤𞤢𞥄𞤥𞤵 𞤥𞤢𞤳𞥆𞤮. 𞤐'𞤁𞤫 𞤴𞤭𞤥𞤩𞤫 𞤩𞤫𞥅 𞤴𞤢𞤤𞤼𞤵𞤲𞤮𞥅 𞤧𞤫𞤨𞥆𞤮𞥅𞤶𞤭 𞤼𞤮 𞤧𞤢𞥄𞤪𞤫 𞤤𞤢𞥄𞤥𞤮𞤪𞤣𞤫 𞤄𞤢𞤥𞤢𞤳𞤮 𞤮 𞤬𞤫𞤤𞥆𞤭 𞤫 𞤥𞤢𞤩𞥆𞤫⹁ 𞤴𞤮𞤺𞤢 𞤫 𞤥𞤢𞤩𞥆𞤫 𞤥𞤢𞥄𞤴𞤭. 𞤍𞤵𞤥 𞤩𞤵𞤪𞤼𞤭 𞤸𞤭𞤪𞤶𞤭𞤲'𞤣𞤫 𞤥𞤵𞤪𞤼𞤭𞤼𞤢𞤤 𞤲'𞤺𞤢𞤤 𞤸𞤢𞥄 𞤤𞤢𞤪𞤥𞤫 𞤮𞥅 𞤬𞤮𞤤𞥆𞤭 𞤥𞤮 𞤫 𞤣𞤮𞤱 𞤢𞤪𞤣𞤵𞤲'𞤺𞤢𞤤 𞤀𞤸𞤥𞤢𞤣𞤵 𞤚𞤵𞤥𞤢𞥄𞤲𞤭 𞤚𞤵𞥅𞤪𞤫. 𞤌𞥅𞤲 𞤴𞤵𞤩𞥆𞤭𞤲𞤭 𞤱𞤮𞥅𞤼𞤫 𞤮 𞤸𞤮𞤳𞥆𞤭𞤼𞤭 𞤧𞤭𞤱𞤭𞤤𞤶𞤮 𞤤𞤢𞥄𞤥𞤵 𞤲'𞤺𞤵𞥅⹁ 𞤯𞤵𞤥 𞤳𞤮 𞤓𞤥𞤢𞥄𞤪 𞤑𞤮𞤲𞤢𞥄𞤪𞤫. 𞤐'𞤁𞤫 𞤮𞥅𞤲 𞤼𞤭𞤥𞥆𞤭𞤲𞤭 𞤸𞤢𞤨𞥆𞤵 𞤥𞤵𞤥 𞤚𞤵𞤥𞤢𞥄𞤲𞤭 𞤚𞤵𞥅𞤪𞤫 𞤱𞤢𞤪𞤼𞤭 𞤳𞤢𞤣𞤭 𞤫 𞤲'𞤣𞤫𞤪 𞤣𞤢𞤱𞤪𞤵𞤺𞤮𞤤 𞤃𞤢𞥄𞤤𞤭 𞤬𞤮𞥅𞤤𞤭 𞤫 𞤱𞤮𞥅𞤼𞤫 𞤤𞤢𞥄𞤼𞤭𞥅 𞤨𞤫𞤪𞤧𞤭𞤣𞤢𞤲 𞤸𞤢𞥄 𞤬𞤮𞤤𞥆𞤫𞥅𞤣𞤫 𞤥𞤵𞤥 𞥒𞥐𞥑𞥒. 𞤆𞤮𞤤𞥆𞤵𞤯𞤮 𞤥𞤮 𞤮𞥅⹁ 𞤯𞤵𞤥 𞤳𞤮 𞤀𞤥𞤢𞤣𞤵 𞤅𞤢𞤲𞤮𞤺𞤮⹁ 𞤱𞤭'𞤭 𞤳𞤮 𞤧𞤢𞤦𞤢𞥄𞤦𞤫 𞤯𞤢𞥄𞤼𞤫𞤪𞤫 𞤥𞤢𞤳𞥆𞤮 𞤱𞤢𞤯𞤭 𞤧𞤭 𞤳𞤮𞤲𞤵𞥅𞤤𞤭 𞤥𞤵𞤪𞤼𞤵𞤩𞤫 𞤚𞤵𞤱𞤢𞥄𞤪𞤫𞤺𞤩𞤫 𞤫 𞤤𞤭𞤧𞤤𞤢𞥄𞤥𞤭𞤴𞤢𞤲𞤳𞤮𞥅𞤩𞤫 𞤲𞤢𞥄𞤼𞤭 𞤸𞤢𞤳𞥆𞤵𞤲'𞤣𞤫 𞤶𞤢𞤲𞤱𞤭𞤴𞤫 𞤫 𞤢𞤱𞤪𞤭𞤤 𞥒𞥐𞥑𞥒 𞤫 𞤲𞤢𞤲𞤮 𞤤𞤫𞤴𞤣𞤭 𞤲'𞤣𞤭𞥅 𞤪𞤭𞥅𞤱𞤭 𞤳𞤮𞤲𞤵 𞤃𞤢𞥄𞤤𞤭 𞤲'𞤺𞤵𞥅⹁ 𞤮𞥅𞤲 𞤼𞤵𞤥𞤢 𞤩𞤫 𞤨𞤫𞤷𞥆𞤭 𞤲'𞤣𞤭 𞤩𞤫 𞤲'𞤶𞤢𞤤𞤼𞤭𞤲𞤭 𞤫 𞤬𞤫𞤱𞤶𞤮𞥅𞤪𞤫 𞤤𞤢𞥄𞤥𞤵 𞤄𞤢𞤥𞤢𞤳𞤮. 𞤇𞤫 𞤫𞤱𞤲𞤭𞥅 𞤶𞤫𞤴𞤼𞤢𞤤-𞤸𞤮𞥅𞤪𞤫 𞤤𞤫𞤴𞤣𞤭 𞤥𞤢𞤩𞥆𞤫 𞤲'𞤣𞤭 𞤩𞤫 𞤭𞤲𞥆𞤭𞤪𞤭 𞤀𞥁𞤢𞤱𞤢𞤣. 𞤖𞤢𞥄 𞤸𞤢𞤲𞤣𞤫 𞤳𞤮 𞤯𞤮𞤲 𞤱𞤮𞤲𞤢𞥄. 𞤄𞤢𞤪𞤳𞤭 𞤀𞤤𞥆𞤢 𞤫 𞤳𞤮 𞤕𞤉𞤁𞤉𞤀𞤌 (𞤁𞤫𞤲𞤼𞤢𞤤 𞤊𞤢𞤺𞥆𞤵𞤣𞤵 𞤂𞤫𞤴𞤯𞤫 𞤀𞤬𞤭𞤪𞤭𞤳 𞤖𞤭𞥅𞤪𞤲𞤢𞥄𞤲'𞤺𞤫) 𞤳𞤢𞤥𞤦𞤢𞤲𞤭 𞤳𞤮𞤲𞤭𞤲𞤳𞤮𞥅𞤩𞤫 𞤃𞤢𞥄𞤤𞤭 𞤩𞤫⹁ 𞤩𞤫 𞤯𞤢𞤤𞤭𞥅 𞤢𞤪𞤣𞤵𞤲'𞤺𞤢𞤤 𞤤𞤫𞤴𞤣𞤭 𞤲'𞤣𞤭𞥅 𞤫 𞤶𞤵𞥅𞤯𞤫 𞤨𞤫𞤪𞤧𞤭𞤣𞤢𞤲'𞤶𞤮 𞤤𞤢𞥄𞤥𞤵 𞤷𞤢𞤦𞥆𞤮𞤪𞤺𞤵⹁ 𞤯𞤵𞤥 𞤳𞤮 𞤔𞤮𞤲𞤳𞤵𞤲'𞤣𞤢 𞤚𞤢𞤪𞤢𞤱𞤮𞤪𞤫 𞤳𞤮𞤲𞤮 𞤸𞤢𞤴 𞤺𞤮𞥅𞤼𞤮 𞤢𞤲𞤣𞤢𞥄 𞤳𞤮 𞤩𞤫 𞤲'𞤺𞤮𞤲𞤭 𞤫 𞤥𞤵𞤥. 𞤂𞤢𞤧𞤭𞤲'𞤣𞤭𞥅𞤩𞤫 𞤣𞤵𞥅𞤯𞤵𞤩𞤫 𞤭𞤲𞤢 𞤷𞤭𞤳𞥆𞤭 𞤸𞤢𞥄 𞤶𞤮𞥅𞤲𞤭 𞤳𞤮 𞤳𞤢𞤥𞤩𞤫 𞤲'𞤶𞤮𞤺𞤭𞥅 𞤤𞤢𞥄𞤥𞤵 𞤲'𞤺𞤵𞥅. 𞤂𞤫𞤴𞤯𞤫 𞤕𞤉𞤁𞤉𞤀𞤌 𞤯𞤫𞥅 𞤭𞤲𞤢 𞤲'𞤦𞤢𞤯𞤭 𞤤𞤫𞤤𞤲'𞤺𞤮 𞤲𞤢𞤩𞤵𞤺𞤮𞤤 𞤳𞤮𞤲𞤵𞤲𞤳𞤮𞥅𞤩𞤫 𞥓𞥕𞥐𞥐 𞤲'𞤺𞤢𞤥 𞤣𞤢𞤸𞤭𞤼𞤵𞤺𞤮𞤤 𞤲𞤢𞤲𞤮 𞤃𞤢𞥄𞤤𞤭 𞤱𞤢𞤪𞤼𞤭𞤪𞤢 𞤯𞤵𞤥 𞤫 𞤤𞤫𞤴 𞤤𞤢𞥄𞤥𞤵 𞤲'𞤺𞤵𞥅 𞤳𞤮𞤲𞤮 𞤸𞤢𞥄 𞤶𞤮𞥅𞤲𞤭 𞤤𞤫𞤤𞤲'𞤺𞤮 𞤲'𞤺𞤮𞥅 𞤸𞤵𞥅𞤥𞤲𞤢𞥄𞤳𞤢 𞤼𞤢𞤸𞤮⹁ 𞤸𞤭𞤲𞤮 𞤼𞤢𞤥𞤰𞤭𞤲𞤢𞥄 𞤲𞤮𞤲 𞤲'𞤣𞤫 𞤲'𞤺𞤮 𞤸𞤵𞥅𞤥𞤲𞤫𞥅 𞤳𞤮 𞤩𞤮𞥅𞤴𞤢𞤼𞤢𞥄. 𞤂𞤭𞤧𞤤𞤢𞥄𞤥𞤭𞤴𞤢𞤲𞤳𞤮𞥅𞤩𞤫 𞤩𞤫𞥅 𞤲'𞤦𞤮𞤲𞥆𞤭𞥅 𞤳𞤮 𞤸𞤫𞥅𞤱𞤭 𞤫 𞤳𞤫𞤴𞤫𞥅𞤶𞤭 𞤬𞤭𞤲𞤢𞥄-𞤼𞤢𞤱𞤢𞥄𞤶𞤭 𞤲𞤢𞤲𞤮 𞤃𞤢𞥄𞤤𞤭 𞤴𞤫𞤪𞤵 𞤤𞤢𞥄𞤣𞤭𞥅𞤶𞤭 (𞤺𞤫𞤲𞤢𞥄𞤤𞤫 𞤥𞤢𞤸𞤢𞥄𞤯𞤫) 𞤱𞤢𞤤𞤭𞤴𞥆𞤢𞥄𞤩𞤫 𞤼𞤫𞥅𞤽𞤼𞤭𞥅 𞤲𞤮𞤲 𞤼𞤮 𞤧𞤢𞥄𞤪𞤫 𞤚𞤮𞤲'𞤦𞤵𞤼𞤵⹁ 𞤯𞤵𞤥 𞤲𞤮𞤲 𞤱𞤢𞤣𞥆𞤢𞤲𞤭𞥅 𞤩𞤫 𞤬𞤫𞤤𞤮𞥅𞤪𞤫 𞤢𞤣𞤵𞤲𞤢 𞤀𞤤𞥆𞤢 𞤮𞥅 𞤬𞤵𞥅.

‮== 𞤅𞤫𞥅𞤯𞤢 𞤫 𞤱𞤫𞤪𞤼𞤢𞥄𞤲'𞤺𞤮 𞤃𞤢𞥄𞤤𞤭 ==
𞤃𞤢𞥄𞤤𞤭 𞤢𞤲𞤢 𞤸𞤫𞥅𞤪𞤮𞤲'𞤣𞤭𞤪𞤭𞥅 𞤫 𞤃𞤮𞤪𞤭𞤼𞤢𞤲𞤭⹁ 𞤅𞤫𞤲𞤫𞤺𞤢𞤤 𞤫 𞤘𞤭𞤲𞤫 𞤸𞤫𞤣𞥆𞤫 𞤸𞤭𞤪𞤲𞤢𞥄𞤲'𞤺𞤫⹁ 𞤐𞤭𞤶𞤫𞤪 𞤸𞤫𞤣𞥆𞤫 𞤬𞤵𞤲𞥆𞤢𞥄𞤲'𞤺𞤫. 𞤀𞤤𞤶𞤫𞤪𞤭 𞤸𞤫𞤣𞥆𞤫 𞤧𞤢𞥄𞤸𞤢𞤤⹁ 𞤑𞤮𞤣𞤵𞤱𞤢𞥄𞤪 𞤫 𞤄𞤵𞤪𞤳𞤭𞤲𞤢-𞤊𞤢𞤧𞤮 𞤸𞤫𞤣𞥆𞤫 𞤩𞤢𞤤𞤫𞥅𞤪𞤭. 𞤐'𞤔𞤢𞥄𞤲'𞤶𞤭 𞤃𞤢𞥄𞤤𞤭 𞤴𞤮 𞤳𞤭𞤤𞤮𞤥𞤫𞥅𞤼𞤫𞤪𞤵𞥅𞤶𞤭 𞥑.𞥒𞥔𞥐.𞥐𞥐𞥐. 𞤃𞤢𞥄𞤤𞤭 𞤩𞤵𞤪𞤭 𞤥𞤢𞤱𞤲𞤵𞤣𞤫 𞤊𞤢𞤪𞤢𞤲𞤧𞤭 𞤤𞤢𞥄𞤦𞤭 𞤯𞤭𞤯𞤭. 𞤂𞤫𞤴𞤣𞤭 𞤲'𞤣𞤭𞥅𞤲 𞤢𞤲𞤢 𞤥𞤢𞤱𞤲𞤭 𞤧𞤢𞤲𞥆𞤫. 

𞤃𞤢𞥄𞤤𞤭 𞤢𞤲𞤢 𞤱𞤮𞤯𞥆𞤭 𞤥𞤢𞥄𞤴𞤮 𞤺𞤫𞥅𞤷𞤭. 𞤃𞤢𞥄𞤴𞤮 𞤐𞤭𞤶𞤫𞥅𞤪 𞤫 𞤅𞤫𞤲𞤫𞤺𞤢𞤤 𞤢𞤲𞤢 𞤤𞤫𞤴 𞤃𞤢𞥄𞤤𞤭. 𞤏𞤫𞥅𞤲'𞤣𞤵 𞤁𞤫𞥅𞤦𞤮𞤴 𞤲'𞤣𞤵𞥅 𞤢𞤲𞤢 𞤤𞤫𞤴 𞤃𞤢𞥄𞤧𞤭𞤲𞤢⹁ 𞤸𞤢𞤳𞥆𞤵𞤲'𞤣𞤫 𞤃𞤮𞥅𞤼𞥆𞤭 𞤫 𞤘𞤵𞤲𞤣𞤢𞤥. 𞤑𞤢𞥄𞤰𞤫 𞤢𞤲𞤢 𞤳𞤫𞥅𞤱𞤭 𞤫 𞤃𞤢𞥄𞤤𞤭: 𞤸𞤮𞤲𞤮 𞤸𞤢𞤴𞤪𞤫 𞤄𞤢𞤲𞤶𞤢𞤺𞤢𞤪𞤢⹁ 𞤸𞤢𞤴𞤪𞤫 𞤌𞤥𞤦𞤮𞤪𞤭 𞤫 𞤀𞤣𞤢𞤪𞤢-𞤋𞤬𞤮𞤪𞤢 𞤸𞤫𞤣𞥆𞤫 𞤀𞤤𞤶𞤫𞤪𞤭. 𞤐𞤮𞤳𞥆𞤵 𞤃𞤮𞥅𞤼𞥆𞤭 𞤢𞤲𞤢 𞤱𞤮𞥅𞤯𞤭 𞤧𞤢𞤲𞥆𞤫. 𞤊𞤵𞤤𞤩𞤫 𞤢𞤲𞤢 𞤳𞤮𞤯𞤭 𞤼𞤮𞥅𞤲. 

𞤂𞤫𞤰𞥆𞤭 𞤃𞤢𞥄𞤤𞤭 𞤢𞤲𞤢 𞤳𞤫𞥅𞤱𞤭. 𞤃𞤢𞥄𞤤𞤭𞤽𞤳𞤮𞥅𞤩𞤫 𞤴𞤮 𞤄𞤢𞤥𞤦𞤢𞤪𞤢𞥄𞤩𞤫⹁ 𞤅𞤫𞤩𞥆𞤫⹁ 𞤄𞤮𞥅𞤦𞤮𞥅𞤩𞤫⹁ 𞤅𞤫𞤲𞤵𞤬𞤮𞥅𞤩𞤫⹁ 𞤅𞤢𞤪𞤢𞤽𞤳𞤵𞤤𞥆𞤫𞥅𞤩𞤫⹁ 𞤅𞤢𞤬𞤢𞤪𞤩𞤫⹁ 𞤄𞤵𞤪𞤣𞤢𞥄𞤩𞤫⹁ 𞤖𞤢𞥄𞤩𞤫 𞤫 𞤊𞤵𞤤𞤩𞤫. 𞤘𞤮𞤤𞥆𞤫𞥅𞤶𞤭 𞤥𞤢𞤩𞥆𞤫 𞤴𞤮 𞤣𞤫𞤥𞤢𞤤⹁ 𞤢𞤱𞤺𞤢𞤤⹁ 𞤥𞤢𞤪𞤺𞤮𞤤 𞤣𞤢𞥄𞤦𞤢𞥄𞤶𞤭⹁ 𞤺𞤮𞤤𞥆𞤫 𞤻𞤫𞥅𞤻𞤢𞤤 𞤫 𞤧𞤢𞤪𞤢𞤱𞤭𞥅𞤧𞤭𞤲𞤳𞤮𞥅𞤩𞤫. 

𞤛𞤫𞤲𞤣𞤭 𞤄𞤢𞤥𞤢𞤳𞤮 𞤩𞤵𞤪𞤭 𞤥𞤢𞤱𞤲𞤵𞤣𞤫. 𞤒𞤭𞤥𞤩𞤫 𞤢𞤲𞤢 𞤳𞤫𞥅𞤱𞤭 𞤼𞤮𞥅𞤲. 𞥞 𞤉𞤲'𞤣𞤭 𞤶𞤮𞤺𞤭𞥅 𞤤𞤵𞥅𞤦𞤫⹁ 𞤫𞤯𞤫 𞤥𞤢𞤱𞤲𞤭! 𞤂𞤵𞥅𞤥𞤮 𞤲'𞤺𞤮 𞤼𞤮𞥅𞤲⹁ 𞤢𞤯𞤢 𞤱𞤢𞥄𞤱𞤭 𞤧𞤮𞥅𞤣𞤵𞤣𞤫 𞤳𞤵𞤤𞥆𞤫 𞤬𞤵𞥅 𞤢𞤯𞤢 𞤴𞤭𞤯𞤭.

 
{{Afirik}}

[[Catégorie:Alphabet adlam]]
