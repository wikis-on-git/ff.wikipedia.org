'''Alqur’aana''' ko konngol aarabeyankewol seekaangol e ‘Alqiraa’ah’ janngugol. 

Alqur’aana: Ko haala Alla, ronkintinka, jippinaaka e Nelaaɗo Muhammdu (saw), winndaaka e kaamiluuje ɗen, egginiraaka jaaɓondiral ngal taƴondiraali, rewirteeka nawdugol mum. 

  

Alla daali : “Menen men jippinii waaju (Alqur’aana), pellet ko men reenooɓe ngu” (Hijri 9). Seniiɗo on daali kadi: “Pellet ndee Qur’aanaare hinde feewna e ɗum ko ɓuri e ñiiɓude (feewude), wewlinir ɓen gomɗinɓe, ɓen wonɓe gollude golleeji moƴƴi wonnde mbarjaari mawndi hino woodani ɓe” (Issraa’i 9). 

  

b) Inɗe Alqur’aanaare nden: 

  

v Alqur’aan: 

  

“Pellet ndee Alqur’aanaare hinde fewna e ko ɓuri e ñiiɓude” 

{إِنَّ هَذَا الْقُرْآنَ يَهْدِي لِلَّتِي هِيَ أَقْوَمُ} [الإسراء: 9]. 

v Al kitaab (deftere): 

  

“Alif, laam, miim, ndee deftere sikke woo alaa e mayre” 

{الم * ذَلِكَ الْكِتَابُ لا رَيْبَ فِيهِ} [البقرة:1-2 ] 

v Azzikru (waaju walla Jantoore): 

  

“Ko pellet menen men jippinii waaju, ko pellet ko men reenooɓe ngu” 

  

إِنَّا نَحْنُ نَزَّلْنَا الذِّكْرَ وَإِنَّا لَهُ لَحَافِظُونَ} [ الحجر: 9 ].) 

  

v Al furqaan ( seernunde goonga e fenaande): 

  

“On jippinɗo seerdunde (Alfur’qaan) nden e hoore jiyaaɗo makko on mawnii, fii yoo [on jiyaaɗo] laatano winndere nden jertinoowo” 

{تَبَارَكَ الَّذِي نَزَّلَ الْفُرْقَانَ عَلَى عَبْدِهِ لِيَكُونَ لِلْعَالَمِينَ نَذِيرًا} [ الفرقان: 1]. 

c) Sifaaji Alqur’aanaare nden: 

  

v Peewal: 

  

“Ko nde peewal e yurmeende fii ɓen moƴƴinooɓe” 

{هُدًى وَرَحْمَةً لِلْمُحْسِنِينَ} [ لقمان: 3 ]. 

  

v Annoora: 

  

“Men jippini e mon annoora ɓannguɗo” 

  

وَأَنزَلْنَا إِلَيْكُمْ نُورًا مُبِينًا} [ النساء: 174 ] 

  

v Lekki: 

  

“Meɗen jippina emmorde e Alqur’aanaare nden ko woni lekki” 

  

{وَنُنَزِّلُ مِنْ الْقُرْآنِ مَا هُوَ شِفَاءٌ} [ الإسراء: 82]. 

  

v Hikma (faamu mawɗo): 

  

“Hikma yottiiɗo” (ko faandaa ko Alqur’aanaare nden) 

  

{حِكْمَةٌ بَالِغَةٌ} [ القمر : 5] 

  

v Waaju 

  

“Gomɗii waaju arii on immorde ka Joomi mon” 

  

{قَدْ جَاءَتْكُمْ مَوْعِظَةٌ مِنْ رَبِّكُمْ} [ يونس: 57] . 

  

v Wahyu ( wirnagal) 

  

“Pellete ko mi woni jertinirde on ko wahayu” (wirnagal). 

{إِنَّمَا أُنذِرُكُمْ بِالْوَحْيِ} [ الأنبياء : 45] . 

  

d) Noone daraja mayre on: 

  

Alla daali: “Pellet nden ko deftere teddunde, meere arataa nde, hinaa yeeso mayre, hinaa ɓaawo mayre, ko nde tellinaande (jippinaande) immorde ka Ñeeñuɗo, Yettiniiɗo” (Fussilati 41- 42). 

  

Toowuɗo on kabrini: “Ko Deftere ñeññaande simooje mum, hooti nde fensitaa immorde ka Ñeeñuɗo Humpitiiɗo” (Huudi 1). 

  

e) Ɓural Alqur’aanare nden: 

  

Alla daali: 

  

“Ɓen wonɓe nawdude deftere Alla nden, ɓe ñiimni juulde nden, ɓe nafki yoga e ko men arsiki ɓe e gunndoo e kenenke, hiɓe jortii ngeeygu ngu fuuyataa” (Faatiri 29). 

  

Immorii e seydinaa Usmaani Bun Affaana o maaki: ‘Nelaaɗo Alla on (saw) maakii: “Ko ɓuri moƴƴude e mon, ko on anndiniiɗo Alqur’aanaare nden, o anndini nde’. Ko Buxaariy yaltini hadiise on. 

  

Abdullaayi Bun Mas’uud (yo Alla yurme mo) wi’i wonnde Annabiijo (saw) maakii: “Kala jannguɗo harfeere e deftere Alla nden himo mariri ɗum moƴƴere, moƴƴere nden non [ko yoɓirtee] ko yeru mayre laabi sappo, mi innataa alif, laam, miim ko harfeere, kono alif ko harfeere, laam ko harfeere, miim ko harfeere”. Ko Tirmiziy fillii ɗum. 

  

Arii e yeewtoore Nelaaɗo (hadiise) sellunde wonnde o maakii: “Yimɓe tummbondiraali e suudu e cuuɗi Alla ɗin, hiɓe nawda deftere Allah nden, ɓe jannga nde hakkunde maɓɓe, si wonaa deeƴere jippoo e maɓɓe, yurmeende Alla sudda ɓe, malaa’ika hunndita ɓe, Alla jantoo fii maɓɓe hakkunde ɓen wonɓe ka makko [malaa’ikaaɓe ɓen ]”. Ko Muslim woni ko fillii ɗum. 

  

Abuu Umaama (Yo Alla yurme mo) wi’i: ‘Mi nanii nelaaɗo (saw) hino maaka: “Janngee Alqur’aanaare nden, nde aroyay ñannde darngal ko nde tefanayde wonndiɓɓe mayre ɓen”’. Ko Muslimu yaltini ɗum. 

                                        

f) Faandaare tellinngol Alqur’aana: 

  

Seniiɗo toowuɗo on daali: “Alif, laam, raa, ko deftere nde men jippini e maa, fii yo a yaltin yimɓe ɓen e niɓe [naɓaa ɓe] e annoora” (Ibraahiim 1). 

  

g) Tellineeɗe ( jippineede) Alqur’aana: 

  

Alqur’aana ko e tellinanɗe tati nde feƴƴi si nde hewti yimɓe ɓen: 

  

         Tellinannde aranere nden: 

  

Ko jippagol mayre ka Alluwal Reenaangal (lawhul mahfuuz) e noone e saa’a mo humpitaaki ɗum si wonaa Alla e on mo o ƴellintini e wernagal Makko, hari ko womre wootere nde senndaaka, ko ɗum feeñi e ko Alla daali: “ko woni goonga, nden ko Alqur’aanaare teddunde, ] wonnde [ e Alluwal Reenaangal” (Buruuji 21-22). 

  

         Tellinannde ɗimmere nden: 

  

Ko tellagol iwa ka Alluwal Reenaangal addee ka Suudu Teddungal (Baytul Izzah) ka kammu adunayankewu, hino feeña e nder simooje alqur’aanayankooje ɗen ɗum ko hino tuuginee e mum e fii ndee tellannde ko anndinta en wonnde Alqur’aanaare nden tellino e jemma gooto ka kammu adunayankewu. Alqur’aanaare nden hino sifii on jemma wonnde ko barkinaaɗo, o inni mo nokkeeli goo jemma daraja (Laylatul Qadiri). E nder lewru suumayee ndun, nde jippii womre wootere. 

  

Yoga e simooje yeewtuɗe fii mum. Alla daali: “Pellet men tellinii nde [alqur’aanare nden] e jemma daraja” (Alqadri 1). 

  

Tedduɗo on daali: “Pellete men tellinii nde [alqur’aanare nden] e jemma barkinaaɗo” (dukhaan 3). 

  

Seniiɗo on daali kadi: “Lewru suumayee ndu alqur’aanaare nden jippinaa e mun, ko ndu peewal wonannde yimɓe ɓen” (Albaqara 185). 

  

         Tellinannde tammere nden: 

  

Ko tellagol mayre iwa ka kammu adunayankewu ka baytul izzah ara ka ɓernde timmoode annabaaɓe ɓen e nelaaɓe ɓen, koohoojo men on Nelaaɗo Muhammadu (saw) ko ɗum woni seññaa (laawol) sakkitoro on mo annoora jalbi e hoore ɓanndinke denndaangal. 

  

Seydinaa Jibriilu jippodi e mayre ka ɓernde Nelaaɗo ko nde sennditaande e nder duuɓi 23 

e yeru waɗugol fiyakuuji ɗin e yanugol falotooɗi, e ko teetintee e jaawooje sar’yayankooje. 

Alla daali: “Ruuhul Amiin [jibriil] Jippodi e mayre [Alqur’aana)] ka bernde maa [an Nelaaɗo] fii yaa laato jeyaaɗo e jertinooɓe, e ɗemngal aarabeyankowal ɓanngungal” (Ashu’araa 193-195”. 

  

Alla dammbii Alqur’aanaare nden e jaati Makko e simooje heewuɗe hino e majje: “Ko pellet hiɗa lonnginee Alqur’aanaare nden [an Nelaaɗo] immorde ka Ñeeñuɗo Annduɗo” (namli 6). 

  
O daali kadi: “Si goɗɗo e sirkuɓe ɓen faabinike ma, faabo mo haa o nana haala Alla kan” (Attawba 6). Ɗum non ko faandaa e “haala Alla” e ndee simoore ɗoo ko Alqur’aanaa.!

[[Catégorie:Alqur'aana]]

[[ace:Kureu'an]]
[[af:Koran]]
[[am:ቁርአን]]
[[an:Alcorán]]
[[ar:القرآن]]
[[arc:ܩܘܪܐܢ]]
[[arz:القرآن]]
[[ast:Corán]]
[[av:Къуръан]]
[[az:Quran]]
[[ba:Ҡөръән]]
[[bcl:Koran]]
[[be:Каран]]
[[bg:Коран]]
[[bm:Kuranɛ]]
[[bn:কুরআন]]
[[bo:ཁུ་རན་གསུང་རབ།]]
[[br:Koran]]
[[bs:Kur'an]]
[[ca:Alcorà]]
[[ce:Къуръан]]
[[ckb:قورئان]]
[[cs:Korán]]
[[cv:Коран]]
[[cy:Coran]]
[[da:Koranen]]
[[de:Koran]]
[[diq:Qurane]]
[[dv:ކީރިތި ޤުރުއާން]]
[[el:Κοράνιο]]
[[en:Qur'an]]
[[eo:Korano]]
[[es:Corán]]
[[et:Koraan]]
[[eu:Koran]]
[[ext:Corán]]
[[fa:قرآن]]
[[fi:Koraani]]
[[fiu-vro:Koraan]]
[[fo:Koranin]]
[[fr:Coran]]
[[frp:Alcoran]]
[[fy:Koaran]]
[[ga:An Córan]]
[[gl:Corán]]
[[gu:કુરાન]]
[[he:הקוראן]]
[[hi:कुर॑आन]]
[[hr:Kuran]]
[[hsb:Koran]]
[[hu:Korán]]
[[hy:Ղուրան]]
[[ia:Koran]]
[[id:Al-Qur'an]]
[[ilo:Koran]]
[[is:Kóran]]
[[it:Corano]]
[[ja:クルアーン]]
[[jv:Al-Qur'an]]
[[ka:ყურანი]]
[[kaa:Quranı Ka'rim]]
[[kab:Leqran]]
[[kk:Құран]]
[[ko:꾸란]]
[[krc:Къуран]]
[[ku:Quran]]
[[la:Alcoranus]]
[[lb:Koran]]
[[lt:Koranas]]
[[lv:Korāns]]
[[mhr:Коран]]
[[mk:Куран]]
[[ml:ഖുര്‍ആന്‍]]
[[mr:कुराण]]
[[ms:Al-Quran]]
[[mt:Koran]]
[[mwl:Alcoron]]
[[my:ကိုရမ်ကျမ်း]]
[[mzn:قورآن]]
[[nl:Koran]]
[[nn:Koranen]]
[[no:Koranen]]
[[oc:Alcoran]]
[[os:Хъуыран]]
[[pl:Koran]]
[[pnb:قرآن]]
[[ps:قرآن کريم]]
[[pt:Alcorão]]
[[qu:Quran]]
[[ro:Coran]]
[[ru:Коран]]
[[sah:Коран]]
[[scn:Curanu]]
[[sd:قرآن]]
[[sh:Kuran]]
[[simple:Qur'an]]
[[sk:Korán]]
[[sl:Koran]]
[[so:Qur'aan]]
[[sq:Kur'ani]]
[[sr:Куран]]
[[su:Qur'an]]
[[sv:Koranen]]
[[sw:Qurani]]
[[ta:திருக்குர்ஆன்]]
[[te:ఖోరాన్]]
[[tg:Қуръон]]
[[th:อัลกุรอาน]]
[[tl:Koran]]
[[tr:Kur'an]]
[[tt:Qör'än]]
[[ug:قۇرئان كەرىم]]
[[uk:Коран]]
[[ur:قرآن]]
[[uz:Qurʼon]]
[[vi:Qur'an]]
[[wa:Alcoran]]
[[war:Coran]]
[[wo:Alxuraan]]
[[yi:קאראן]]
[[yo:Kùránì]]
[[zh:古兰经]]
[[zh-classical:古蘭經]]
[[zh-min-nan:Qur'an]]
