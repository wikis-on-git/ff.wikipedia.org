{{1}}
{{P1|Alkule late≈ã}}
{{P2|[[Pullo/adlam|û§Äû§£û§§û§¢û§• û§Üû§µû§§û§¢û§™]]}}
{{2}}
[[Image:Fula jihad states map general c1830.png|thumb|[[1830]]]]
[[Image:1997 276-22A Wodaabe fashion.jpg|thumb|<span style="color:grey">Wor…ìe Ful…ìe</span>]]
[[Image:Peul women in Paoua.jpg|thumb|left|<span style="color:grey">Rew…ìe Ful…ìe</span>]]
[[Image:1997 275-15 young Wodaabe women.jpg|thumb|left|<span style="color:grey">Rew…ìe Ful…ìe Wo…óaa…ìe</span>]]
[[Image:1997 276-18A Yaake demonstration.jpg|thumb|right|<span style="color:grey">Wor…ìe Ful…ìe, Yaake</span>]]
[[File:Garibou Peul.jpg|thumb|<span style="color:grey">Pullo ([[Togo]])</span>]]

'''Pullo''' (keewal mum ko '''Ful…ìe''') ko lenyol aynoo…ìe (duroo…ìe) ho…óu…ìe e diiwaanuuji [[Sahel]] takko jeereende [[Sahara]]. Hi…ìe tawee hannde e ley…óe 15 [[Afirik Hiirnaange]], yoga e majje ko [[Maali]], [[Senegal]], [[Gine]] haa ley…óe [[Afirik Hakkundeeri]] yeru [[Caad]], [[Ndenndaandi Santrafirik]] e [[Sudaan]]. Ko woni sabu ngool saakitagol ko eggudu ndu aynoo…ìe …ìen …óa…ì…ìiranta na ºi ma…ì…ìe …óin hu…óo e njaram. 

Hannde non Ful…ìe ko …ìuri heewde koo accii nguurndam egga-ho…óa hino tabiti e nokkuure wootere hino jokki golleeji wano demal, njulaagu to ca ºe maw…óe Afirik Hiirnaange. Hino woodi e ma…ì…ìe kadi nanngoo…ìe li∆¥∆¥i tee≈ãtii [[Senegal]]-[[Moritani]] (hi…ìe wi ºee toon Suubal…ìe) maa Gine kanyum e nyeenyu…ìe. Hannde …óuu…óal Ful…ìe ko juul…ìe, …óemngal ma…ì…ìe no wi ºee pular maa pulaar maa fulfulde, hingal jeyaa e …óem…óe [[Hiirnaange-Atlantik]].

∆äunndi Ful…ìe ndin anndaaka no selliri sabu ley…óe …óen woowaa wa…óude winndito le∆¥∆¥i. Tuumo ngon hino hakkunde [[miliyonji]] 16 e miliyonji 25 haa 26.

== Iwdi Ful…ìe ==

Iwdi Ful…ìe ndin haa hannde anndaaka no laa…ìiri. Anndu…ìe …ìen hino yeddondira gila teemedannde jeenaya…ìere nden e fii on fiyaaku. Ko woni sabu mum non ko seedugol Ful…ìe ngol e le∆¥∆¥i ho…ódaa…ói …óin to mbaadi. Ko hon…óum Ful…ìe …ìen tigi wi ºi e on fiyaaku? E hino …óoo ko bammbaa…óo (farba) Pullo mo Kamarun jantii:
‚ÄûKo woni asngol e le√±ol Ful…ìe fuu ∆¥oororde mu ºum Malle. Pullo kam fuu Malle ∆¥ifti, Pullo kam fuu woodaa e ∆¥iwi tonaa Malle. Innde Pullo kam fuu Malle nii …óoofi. Mone fuu jammaa (jonnaa yettoore) e laawol, kanjum …óuu…óini in…óe le ºi (le∆¥∆¥i) Ful…ìe, amma koo non fuu, to lencitoraama nii, tawaa Pullo kam fuu Malle ∆¥oori.‚Äú
‚ÄûUkba woni jibbin…óo Ful…ìe, pu…ó…óu…óo le√±ol ma…ì…ìe, kanko aawi ngol. Kanko boo …óum Aaraabo, fuuna o ∆¥iwi o yehi o joo…óoyi Fuuta Tooro. ∆äon o te ºi (resi) Bajju Ma≈ãgo ‚Äì wo…ì…ìe Bajju Ma≈ãga mbi ºiirata mo ‚Äì mo le√±ol Sarakulle ºen‚Ä¶ O da√±i …ìi…ì…ìe nayo: rew…ìe tato e gorko gooto. Kam…ìe ngoni: Deeto, Wayyu, Naasu e Uuruba bi ºetee…óo Aaraabo. Nder nayo …ìe ºe ko won le√±ol Ful…ìe fuu wurti.‚Äú
‚Äû‚Ä¶Ful…ìe fuu Fuuta Tooro pu…ó…ói, …óon Ukba jibbini …ìe. ∆Åaawo maajum  …ìe peri …ìe cankiti kadi. ∆äum wa…ói wuro, …óum wa…ói lesdi. Abba ma…ì…ìe huuci, nden …óum ∆¥ummi, kayrugol ma…ì…ìe wa…ói fuuna (funnaange) ton. ∆äum sampiti na ºi …óuu…ói jamum ‚Ä¶ Koo moye tefti laawol abba (baaba) muu…óum, ‚Ä¶ Ful…ìe peri fuuna ngam hiirna ma…ì…ìe …óum ndiyam Maayo Manngo, woyla ma…ì…ìe …óum gee≈ãelle njaareendi meere walaa ndiyam walaa hu…óo, fommbina boo …óum buubi laay…óe …ìaleeje cukku…óe. Fuuna on kadi na ºi ma…ì…ìe ke…ìata njaayri marndi ndiyam e hu…óo. Nii kadi …ìe perori fuuna, …ìe peroraay lokkere wonnde. Nden kadi …ìikkoy Ukba ngurti Fuuta Tooro, …ìe ngari …ìe campiti diga (gila) Fuuta ∆Åunndu, Fuuta Kinngi, nden …ìe naati kadi jonta …óo.‚Äú
∆äum suutaa ko e deftere ''L ºHistoire des Peuls F√©rob√© du Diamar√©, Maroua et Pett√©'', nde E. Mohammadu yaltini e hitaande 1976 caggal yewtidugol e wammbaa…ìe Ful…ìe.
Malle, …óum ko laamateeri Maali ndi Sunnjata Keytaa sincunoo e teemedannde 13…ìere. Ukba Ben Nafi (maa Uqba Ibn Nafi) laatino maw…óo konu lislaamiyankeejo e teemedannde 7…ìere. Ko kanko dahi ley…óe Maxribi …óen. 
Sikke alaa, koo ko jantaa …óoo no haawnii sabu nde tawnoo Ukba Ben Nafi ko Aarabo, ko …óemngal aarabu o haalaynoo. Wano non kadi, si o arii Fuuta Tooro o resii debbo Sarankulleejo, oon kadi ko …óemngal mum sarankulleere wowlaynoo. Si …ìi…ì…ìe ma…ì…ìe …ìen wonii e wowlugol …óemngal ngal wonaa aarabuure wonaa sarankulleere, e maanaa fulfulde, sikke alaa ko taweede le√±ol Ful…ìe ngol no woodunoo ko adii nde Ukba hewti Fuuta Tooro sabu ne…ó…óo heccataa maw…óo mum. Fahin, e nder winndoo…ìe daartol alsilamaaku …ìen, hay e gooto sifaaki jippagol Ukba haa Fuuta Tooro. E ko …ìuri sikkeede kon, Ukba fe∆¥∆¥aali ley…óe Maxribi …óen. Kono non hay si tawii ngol jantol tuugaaki e ko selli, ngol hollii wonde Ful…ìe no mari iwdiiji …óuu…óu…ói. Ko …ìuri heewde kon kadi e ko wi…ótotoo…ìe …ìen woni wiide kon ko …óum faandii. Henri Lhote, wi…ótotoo…óo faransiijo winndi e deftere mum l ºextraordinaire aventure des Peuls wonde Ful…ìe no jeydi e aynoo…ìe …ìe nate mum ºen yi ºetee e kaa∆¥e jeereende Sahara, wano kaa∆¥e Tasili. E konngol makko, hi…ìe jeydi e le∆¥∆¥i ecoppinaaji maa kushitiyankooji ho…óu…ói funnaange Afirik hannde. Maamiraa…ìe …óiin le∆¥∆¥i fow ko Funnaange Hakkundeeri (Moyen-Orient) iwri ari jillondiri e le∆¥∆¥i taakanji. Wi…ótotoo…óo Pullo, Dr. Abuubakri Laam ka√±um e Misra Kinndi …ìuri tuugaade. Mukarovsky, wi…ótotoo…óo otirisnaajo kadi no sikki helmere misraare hinnde ng (yeru kelme go ºo …óe o limti e deftere makko ''Die Grundlagen des Ful und das Mauretanische'' yaltunoonde e hitaande 1963) no jeydi e nagge, e maanaa aynoo…ìe naatunoo…ìe leydi Misra Kinndi no jeyaa e maamiraa…ìe Ful…ìe.  Wi…ótotoo…óo faransiijo Alain Anselain kadi no sikki jeydigal no woodi hakkunde Ful…ìe e Misrankoo…ìe aran…ìe wondude e le∆¥∆¥i Afirik Funnaange-Nano. O hollitii …óum e deftere makko ''La Question Peule'' (1982). Himo tawti e ngon …óon senngo Henri Lhote mo adi-…óen limtude.
No woniri woo, Ful…ìe senndotaako e le∆¥∆¥i Afirik Hiirnaange luttu…ói …óin, fahin taariixa ma…ì…ìe anndaa…óo on ko e oon diiwaanu fu…ó…óii : ko e laamu Gana fii Ful…ìe fu…ó…óaa janteede e nder taariixa, …ìaawo ngun laamu lancike, dawla Ful…ìe arano on, …óum ko Laam-Tooro maa Tekrur hono no Aarabuu…ìe …ìen wi‚Äôiraynoo non, fee√±i e daande maayo Senegal. Ko …óon …ìe iwi …ìe saakitii e nokkeeli heddii…ói …óin.  ∆äemngal ma…ì…ìe ngal kadi, fulfulde no jeydi fota wonaa see…óa e …óem…óe Afirik Hiirnaange wano njolfo e sereer, maa …óem…óe bantu, …óum no yi‚Äôoo e jogagol fulfulde pelle in…óe (classes nominales) maa e mbaadi ya√±√±ugol seekorde gollal (verbe).

== ∆äemngal ==
*[[Fulfulde]]

== Liens externes ==
{{Commons|Category:Fula people}}
* [http://www.missionafrica.org.uk/ministries/14/engaging-the-nomadic-fulani-in-nigeria missionafrica.org.uk]
* [http://www.webpulaaku.net/ webPulaaku] Portal of Ful…ìe history and culture
* [http://www.peeral.com/ Online magazine published/edited in Fulfulde], peeral.com
* [http://www.pulaagu.com/ Online magazine published/edited in Fulfulde], pulaagu.com
* [http://www.pulaar.org/ Online magazine in Fulfulde], pulaar.org
* [http://www.yaakaare.com/ Online Magazine], yaakaare.com
* [http://www.gerngalfulbe.com/ Fulfulde online paper], gerngalfulbe.com
* [http://www.mbiimi.com/ Fulfulde online news site], mbiimi.com
* [http://web.archive.org/web/20080404204557/http://www.kawtalmen.org/ KJPF Egypt]
* [http://www.peeral.com/saggitorde Online bilingual dictionary], peeral.com
* [http://www.peeral.com/politique Mini trilingual dictionary of political and legal terminology], peeral.com
* [http://www.webfuuta.net/ Portal of Ful…ìe Fuuta Jaloo history and culture], webfuuta.net
* [http://www.pulaarspeaking.org/ Pulaar Speaking Association]
* [http://www.worldstatesmen.org/Nigeria_native.html WorldStatesmen - Nigerian Traditional states]
*[http://www.ethnomusicologie.fr/wodaabe-loncke Geerewol] (Website about nomadic Ful…ìe Wo…óaa…ìe ritual celebrations, with annotated music recordings and short videos featuring dance and ritual sequences. Supplement to the¬†[http://www.lcdpu.fr/livre/?GCOI=27000100070850 book of Sandrine Loncke])
*Online musical archives dedicated to [http://archives.crem-cnrs.fr/archives/corpus/CNRSMH_Loncke_001/ Ful…ìe Jelgoo…ìe (Burkina Faso)] and [http://archives.crem-cnrs.fr/archives/corpus/CNRSMH_Loncke_002/ Ful…ìe Wo…óaa…ìe (Niger)] musics and singings¬†(Telemeta, CREM-CNRS)

[[Cat√©gorie:Ful…ìe]]
