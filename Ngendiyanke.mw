Ngenndiyanke, ɗoofaa ko he wowlaandu « ngenndi ». So a nanii ngenndi noon, nganndaa ko wertaango leydi waɗanaango keeri, heftinaago heftiniraa innde e laamu keeriingu, waɗde renndooji yimɓe. Ina gasa wonde tawa ngenndi ndii ko leñol gootol tan hoɗi heen ; ina wona kadi tawa moɓolal leñɗi ɗi njiydaa ciirol ndenndi njeyi ngenndi ndii. Ngarten e wowlaandu « ngenndiyanke » nduu. So a nanii neɗɗo noddiraama jooftinaa e ngenndiyanke, anndu wonnde ko o neɗɗo daraniiɗo ngenndi mum. Mbo alaa ko fotndi he ngenndi mum. Ngenndiyanke e giɗo leñol seerndi ɗum ko gooto e maɓɓe ko ngenndi mum no diidorinoo haɓantoo. Mbo jaɓataa jojjanɗe jibinande ngenndi ndii tikñee. Yimɓe ngenndi ndii fof ndenndi poti he makko, hay leñol o wuurontaako. Giɗo leñol heewi yiɗude ko leñol mum tan. Hay so o añaani leñɗi goɗɗi ɗii, o wonataa goƴaaɗo ngoƴa ɗiin leñɗi.￼
