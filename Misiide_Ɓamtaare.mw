'''Misiide Ɓamtaare''', ko lowre ɓamtal diina e pinal ka ɗemngal pulaar/fulfulde, nde sincaa ko ñannde 01/01/2013 nde fuɗɗii golle e lewru fabraa’iru (Colte) ndun.
Ko tawde hari lowe pulaar e ɗuuɗude ka jowlol enternet, lowre hertinanaande fii diina tan woodaaka ; si men eɓɓi fampagol Misiide Ɓamtaare, ngam haali-pulaar en heɓa ka jannga fii diina, e pine wondude e gannde kese, e ko nanndi.

'''Lasli innde inden''':
Innde lowre men nden ko e Misiide woni ko eggaa, innde lollunde fuuta Jaloo, anndirteende innde nokkuure ka juulirde mawnde nden woni ɗon, ɓe wi’a ɗum: “Ka misiide”. Misiide non ko ɗaɗol eggaangol e Arab Masjid (juulirde). Tawde non lowre men nden ko fii diina e pinal ɓuri dolnorde, waɗi si men suɓii ndee innde Misiide Ɓamtaare.

'''Geɓe Misiide nden''':
Misiide Ɓamtaare hina jogii geɓe ɗiɗi e lowe fewndo ɗoo, ko kanje woni les ɗoo :

'''1.Misiide Pulaar nden :''' 
Ko kayre woni lowre lasliire nden, ko ɗon kala huunde yowondire e pulaar/fulfulde walla laten (faransiire, engeleere, ekn) yowetee, immorde e winndannɗe haa e ko nanndi. Jokkorde mayre nden ko nii : www.misiide.com

'''2.Misiide Arab nden :''' 
Fii ka musiɓɓe men fulɓe e yiɗuɓe pine fulɓe tawayɓe ɗigginaa pulaar ngal fotta, ɓe jannga winndannɗe Misiide nden e ɗemngal Arab. Ko wano non kadi fii ka defte mawɓe men ɓen yeeɓee dankitee, tawde geɓe ɗuuɗuɗe e ɗen defte ko e Arabu winndiraa. Jokkorde ngal geɓal Misiide Arab ko nii : www.misiide.com/ar
Ko ɓeyditugol tun ɗum ɗoo /ar yeeso lowre lasliire nden www.misiide.com

'''Dunce Misiide ɗen''' 
Misiide Ɓamtaare hina jogii noone ɗiɗi e dunce: Ko dunce daɓɓe (Court terme), e dunce woɗɗuɗe (long terme).

'''1)Dunce daɓɓe ɗen: 
1.Misiide Defte:'''
Wallifaade Saggitorɗe (dicos), ñaldinkooje (calendrier), Terminolooziiji, defte diina e pine fulɓe, defte gannde kese (informatique), e ko nanndi.

'''2.Misiide Media:'''
Himo peccii ɗiɗi: Widiyoo (mbodo) e ojoo. Ko ngal duncal woni ko kippata yaltinnde kasetaaji jewte diina e pine (bayaanaaji, taali e tinndi, naamuuji fulɓe ekn), e tinndinooje (tutoriels) gannde kese, e tafude ɓeɗi (cd) e fannu kala, e ko nanndi.

'''2)Dunce woɗɗuɗe ɗen
3.Misiide duɗal:''' 
Miijo fii sincude duɗal jannginirgal diina e pulaar, hinde peccii ɗiɗi kayre kadi: Wootere nden ko ka enternet, ndeya nden ka yaasi si Alla muuyii.

'''4.Misiide Magazine:'''
Ngam yaltinnde ɓatakal (journal) lewru bee walla lebbi ɗiɗi bee-no feere mun heɓori woo- men waɗa hen piiji ndan: Diina, pinal, renndo, taariika, fillayee, ballafuyee, kumpite, jalniika, taali e tinndi, jiɓi-liɓi, gannde kese, lesɗe e ca’e fulɓe, kawre (rencontres), e ko nanndi. 
Hara ngal sennditete e leydi kala ka jangoowo hittinɗo fii pulaar/fulfulde woniri e windere nden.

'''5.Misiide Rajoo:'''
Si Alla salaaki, misiide nden sincay rajoo mawnuɗo tawa ko pulaar tan yewtetee ton, hara kadi ka haali-pulaar jo wontirii woo, o henndoto kañum rajoo on, o heɗitoo.

'''Jokkorɗe amen''':
Ngam humpondiral ngal newoo hakkundeeji men, misiide nden hino sinci konte (comptes) ɗuuɗuɗe gasayɗe newinnde jokkondiral e Musiide Ɓamtaare, ko kanje woni ɗee ɗoo:
-Imeel amen on ko: misiidemedia@gmail.com
Tonngoode nden ko: +212 6 74 38 41 11
[http://www.facebook.com/Misiide facebook]
[https://twitter.com/Misiide twitter]
[http://www.youtube.com/Misiide Youtube]

Salminaango,
Misiide Ɓamtaare
Fii diina, pinal e ɓamtaare
--Tafsir Mbalnde, Mo www.misiide.com 27 Korse 2013 à 18:48 (UTC)
