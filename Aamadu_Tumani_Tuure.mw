{{1}}
{{P1|Alkule late≈ã}}
{{P2|[[Aamadu Tumani Tuure/adlam|û§Äû§£û§§û§¢û§• û§Üû§µû§§û§¢û§™]]}}
{{2}}
[[Fichier:Toure-folklife.jpg|thumb|300px|Ahmadu Tumaani Tuuree hino yeewta e nder njannju uddital fillitannde 37…ìere koolol ''Smithsonian Folklife Festival'' to [[Washington, DC|Washington]] e lewru morso [[2003]].]]

'''Aamadu Tumaani Tuuree''' (''Amadou Toumani Tour√©'')

Hooreejo leydi [[Maali]] on. O jibinaa √±annde 4 jolal (nuwambar) 1948 Mopti. Innde makko no lolliri kadi ATT. Himo anndiraa laataade koninkeejo accitan…óo siwiljo laamu ngun, ko heewaa nder [[Afirik]]. E hitaande 1991, caggal jamaa Maali on murtanii Persidan Muusaa Tarawore, lam…óo mo …ìe wemmbinoo fota e juu…óe mum, larme on felli wari yoga e yim…ìe kono nee…ìitaali Aamadu Tumaani Tuuree li…ìi laamu makko ngun nodditi ''Conf√©rence Nationale'', ko …óum woni konferansi ngenndiijum. ∆Åaawo …óon see…óa, 1992, woote demokaraasiyankeeje wa…óaa, Tumaani Tuuree jonniti laamu ngun siwiljo, …óum ko Alfaa Umar Konaare. ∆Åaawo Konaare timminii happu mum …ói…óa…ìu ngun 2002, Tumaani Tuuree arti e nder dawrugol (polotigi): o fooli Sumayla Siisee ka woote. Gila …óum himo laamii leydi Maali. O hollitii ko nee…ìaali wonde o goddanaa luttugol e laamu saanga happu makko feewndiingu ngun lanni. Kono …óum ha…óaali koninkoo…ìe follude mo √±annde 22 maarasi 2012 sabu e ko …ìe feliri mo kon, o tinnaaki e tiindaagol murtitu…ìe Burdamee…ìe (Tuwaareg'en) …ìen foltanii…ìe laamu ngun ka nano leydi. Hooreejo …ìen koninkoo…ìe no innee Aamadu Sanogo. √ëannde 8 ibriilu, Tumaani Tuuree hollitii wonde o accitii laamu ngun o wi'i hay gooto non doolaali mo e wa…óirgol non ko kanko tigi e hoore makko anniyii accitugol ngu. 
Tumaani Tuuree ko e le√±ol So≈ãay jeyaa ka jibinannde kono nde wonnoo ko hakkunde Ful…ìe Maasina o ne ºaa, ko o Hal-pular mo pulaaku mum timmi tis.

[[Cat√©gorie:Maali]]
