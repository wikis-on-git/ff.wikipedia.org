Doftooru '''Muhammadu Faalil Sih''' ko Moritaninaajo jibinaaɗo ñannde 23 siilo 1990 e wuro e nder Fuuta Tooro ene wi'ee Beelinaaɓe e diiwal Boosoyaa, maaɗum si tawii ko to feccere njiilgu Moritani ɗo ngo jeyaa hanndeɗoo, wi'en diiwal Gorgol. Ko ɗon o fuɗɗii janngude, ɓaawo o timminnde ganndal leswal makko, o yahi Kayhayɗi, laamorgo diiwal Gorgol o jokkoyi ton jannde makko hakkundeere haa o heɓi bakaloreyaa C (fannu Hiisawal). 

 

E hitaande 2009, o yahi Farayse fii jokkitagol jannde toowunde ka duɗal jaaɓi haaɗtirde CERGY-PONTOISE.
E nder ko woni Farayse kon o janngi haa o heɓi Doktoraa makko. ko woni almuudo taskaaɗo e marude hakkil. O heɓi seedanteeje moƴƴinngol (mention-tres bien) e kala tolno seedanfaagu mo o waɗunoo. O heɓi kadi njeenaaje (prix) heewuɗe, yeru, "prix au merite en sciences par l'academie de paris". Dr Muhammadu Faalil ko hiisiweejo, wiɗtoowo e Hiisiwal, o jannginii to Jaaɓi haaɗtirde VIRGINIA USA. O wiɗtata fewndo oo saa'i ɗoo ko to duɗal mawngal wi'eteengal Imperial college London; himo gollida ton e Martin Hairer heɓɗo galan Fields e hitaande 2014 ( njeenaari ɓurundi toowude e nder hiisiwal) 

E 2014, doktoor Muhammadu Faalil waɗi eɓɓoore winndugol ganndal Hiisiwal e ɗemngal fulfulde ko adii fof tawo fii fennugol wi'ayɓe wonnde ɗemɗe Afriknaaje ronndaade miijooji toowuɗi, tentinii Hiisa. 

O yaltini deftere makko aranere wi'eteende "'''Binndanɗe hiisankooje"''', nde yalti gila 2016 to suudu muulirdu Papyrus Afrik.Defere ɗimmere nden yalti e 2020, nde tiitoode mum woni "'''Diiñorɗe'''"

E nder ndee hitaande 2022, ñannde 13 4ɓuru, o yaltinii deftere hesere tiitoriinde "'''Ñoggande Silo Hiisiwo'''". E nder ndee deftre ɗoo, Ceerno on artanii en walla o addanii en Silo hiisiwo toowungo janngetoongo ka jaaɓi kaaɗtirɗe. 
Ɗum non golle no jokki haahan. 

Deftere makko tammpere nden no ka lowre ɗoo: https://fr.calameo.com/read/0061239348bcae0488a87
