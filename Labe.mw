[[Fichier:GN-Labe.png|300px|right|thumb|Labe]]
'''Labe''' ko saare mawnde e nder [[Fuuta Jaloo]], [[Gine]] ko perefektiir kadi, e maanaa ko noone diiwal. Labe no kerni to nano e perefektiir Maali, to hiirnaange Leelumaa, to nyaamo Pita e Dalabaa, to funnaange Tuge e Kubiyaa. Saare nden ko komin, ko heddii kon ko suuperefektiirji 12: [[Dalen]], [[Tunturun]], [[Sannun]], [[Jonfo]], [[Kaalan]], [[Nusi]], [[Daara-Labe]], [[Aafiya]], [[Garammbe]], [[Jaari]], [[Kura-Manngi]], [[Poopodara]].

== Population ==
Labe no jogii hannde 280.000 yimɓe.
[[Fichier:Ville_de_Labé.jpg|alt=|gauche|vignette|Ville de Labé]]

== Histoire ==
[[Fichier:Maison_de_justice_de_Labé.jpg|vignette|Maison de justice de Labé]]
Ka taariika, Labe ko e hitaande 1755 sincaa kono no gasa ka tawee hoɗannde adiinde Labe nden no woodi gila laamateeri Gana maa Malle maa ko adii ɗum. Innde nden ko e haala [[jalunke]] ittaa, e maanaa Labe ko hoɗannde Jalunkeeɓe ka attorum kono taariika on ko [[Karamoko Alfaa mo Labe]] maandiniri sincugol saare nden. Fewndo alsilamaaku Fuuta Jaloo, Labe laatino diiwal ɓurngal mawnude ngal e diiwe ɗen jeenay. Hingal anndiranoo kadi pooɗotiral ɗuuɗungal e almaamiiɓe ɓen. Ko ɗum addunoo Portooɓe ɓen yaltingol Labe e laamu Fuuta ngun waɗta ɗum laamateeri feere. [[Alfaa Yaayaa]] ko laamɗo Labe ɓurɗo lollude on ka timmoode teemedannde 1900.

Saare nden laatino kadi nokkuure ganndal e jannde diina [[:fr:Islam|lislaamu]] e wallifaaku. Hannde Labe ko saare njulayaagal hittunde teeŋtii e baŋŋe mbattiigu wondude e [[Senegaal|Senegal]] e [[Gammbi]].

== Economie ==
Faggudu Labe ndun ko hasii kon ko [[njulayaagal]], e [[demal]], e [[ngaynaaku]] e golleeji nyeenyuɓe wano gude leppi.

== Scolarité ==
Labe no jogii kadi jaaɓi-haaɗtirde (iniwersite).

== Voir aussi ==

* [[Maamun]]
* [[Kinndiyaa]]

== Notes et références ==
<references />
[[Category:Gine]]
