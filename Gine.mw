{{1}}
{{P1|Alkule late≈ã}}
{{P2|[[Gine/adlam|û§Äû§£û§§û§¢û§• û§Üû§µû§§û§¢û§™]]}}
{{2}}
{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''Republik bu Gine<br/>R√©publique de Guin√©e'''</big></big>
|-
| style="background:#efefef;" align="center" colspan=2 |
{| border="0" cellpadding="2" cellspacing="0"
|-
| align="center" width="140px" | [[Fichier:Flag of Guinea.svg|150px]]
| align="center" width="140px" | [[Fichier:Guinea crest01.png|150px]]
|-
| align="center" width="140px" | ([[Flag of the Gine|Flag]])
| align="center" width="140px" | ([[Coat of Arms of Gine|Coat of Arms]])
|}
|-
| align="center" colspan=2 | <small>''[[National motto]]: Travail, Justice, Solidarit√©''</small>
|-
| align=center colspan=2 | [[Fichier:National Anthem of Guinea by US Navy Band.ogg]]
|-
| align=center colspan=2 | [[Fichier:Guinea in Africa.svg|300px]]
|-
| align=center colspan=2 | [[Fichier:Guinea CIA map PL.png|300px]]
|}
[[Fichier:Guinea_Topography.png|vignette|249x249px|Guinea Topography]]
[[Fichier:Route_conakry_Coyah.jpg|vignette|Route conakry Coyah]]
'''Gine''' (e Fulfulde Maasina, '''Lagine'''; e faransiire ''[[:fr:R√©publique de Guin√©e|R√©publique de Guin√©e]]'') ko leydi e [[Afirik]] Hirnaangeeri. Hindi kernidi e ley…óe …óee …óoo: [[Sarliyon]], [[Labiriyaa]], [[Koddiwaar]], [[Maali]], [[Senegal]] e [[Gine-Bisaawo]]. Noone laamu mayri ko [[ndenndaandi]] (ko wi'etee kadi repibliiki). Hooreejo leydi ndin ko [[Lansana Konte]] innetee, Hooreejo guwerneman maa ''Permiyee Ministir'' on laatii Lansana Kuyaate gila lewru fabraa'ilu 2007 (caggal murtital jamaa on) haa 20 maayuhu 2008. On tuma Persidan Lansana Konte itti Kuyaate watti [[:fr:Ahmed Tidiane Souar√©|Ahmadu Tijjaani Suwaare]].

Kapital ngal, e maanaa [[laamorde]] nden, ko [[Konaakiri]], ca'e maw…óe go'o ko wano [[Kinndiyaa]], [[Maamun]], [[Labe]], [[Kankan]], [[Zerekore]] ekn. Mbertudi ndin ko 250.158 km¬≤, jamaa on no yona miliyonji 11,5 (2014) haa sappo (anndaaka tigi tigi sabu ko …óuu…ói e …ìi…ì…ìe Gine …ìen dogii leydi mun ndin).
Gine laatino kalfaandi [[Faransi]] ittude 1898 (hitaande nanngegol Almaami Saamori Tuuree) haa nyannde 2 ottoombur 1958, nyalaande hettaare Gine nden. Hooreejo leydi arano on ko [[Ahmed Seeku Tuuree]] (1922-1984).
∆äemngal laamu ngal ko faransi, …óem…óe le∆¥∆¥i leydi ndin ko Sooso, Pular, Maninka, Kisi, Tooma, Berse, Konyagi, Basari, Bajaranke, Baagaa, Lanndumaa ekn. kono ko …óem…óe tati arane …óen …ìuretee haaleede. 
Gine hino tawaa e kawtite ley…óe wano [[ONU]], [[CEDEAO]], [[UA]]. 

== GINE KONAAKIRI: Maanditaare Jaambaree…ìe men... ==
[[Fichier:Almamy_Samory_Tour√©-2.jpg|alt=|gauche|vignette|Almamy Samory Tour√©]]
[[Fichier:Alpha_Conde_-_World_Economic_Forum_Annual_Meeting_2012.jpg|alt=|gauche|vignette|Alpha Conde - 2012]]
Maanditaare (anniversary) fay…ìe waranoo…ìe nyannde 22 Siilo …ìen …ìadtike. Taw si woodii ko waylii gila Lansana Kuyaate to…ó…óaa hooreejo jaagor…ìe …ìaawo nde teeme…ó…óe fay…ìe waraa, wa…ótaa haako nyaayaako? Gila Gine he…ìti jeytaare e hitaande 1958, Seeku Tuuree laamii, Ginenaa…ìe woowti toonyeede waree, tawa hay huunde suusaa ≈ãaanyaade. Seeku Tuuree wari ko wari koo fow, …ìur…ìe …ìee ko Ful…ìe toonyanoo waraa, gila anndu…ìe rewi e mar…ìe faa e kel…óu…ìe buy o wari, haa hannde huunde hinyaaka, lirnyitaaka sakko go…ó…óo nyaawee, maa…óum toonyaa…ìe yo…ìitee‚Ä¶
Gila Lansana Konte ∆¥etti laamu e hitaande 1984, kanko kadi o warii o toonyii Ginenaa…ìe heew…ìe, fiikala (although) buy yejjitiino, walla yejinkinike. O lancii cuu…ói e ko…óan…óe teeme…ó…óe Ful…ìe e nder Konaakiri, o ra…óike buy e ley…óeele mum‚Äôen, tawa haa jooni huunde haalaaka‚Ä¶
E lewru Korse (June), 2006, o imminiino koninkoo…ìe makko, …ìe warii seppoo…ìe cappan…óe, hay huunde haalaaka fii …óum …óoo kadi‚Ä¶Awa hay gooto nyaawaaka.
Nde 22 Siilo (january), ndee …óoo hitaande fewndiinde, koninkoo…ìe Konte fellii warii hedde 230 fay…ìe seppoo…ìe, haa jooni bonnu…ìe rewnaaka e laawol, tiindinee nun…óal‚Ä¶
Taw si …óum …óoo fow accirte nih, jam waaloo talloo?

Hinyere (in…ìestigation) e…ì…ìanoonde wa…óeede fii koninkoo…ìe fellunoo…ìe wari seppoo…ìe …ìen, e lewru Korse, 2006, kam e lewru Siilo, 2007, rewna …ìe e laawol, nyaawa …ìe, maa…óum …ìe tiindoo nun…óal, haa jooni ko ko por…ói, sabu laabiyankoo…ìe (lawyers) …ìee wenngii tawtoreede ma…ì…ìe e hinyere ndee. Baale fotdeeji (rights groups) no …óa…ì…ìira balle cen…óe fow fii he…ìtande toonyaa…ìe …ìen nun…óal.

Goomu hinyoo…ìe ko yowitii e ngee toonyannge to…ó…óanooma gila e lewru Duujal (May), ka batirdu (parliament), kono haa jooni …ìe woondinaaka sakko …ìe fu…ó…óoo golle.
"Men jogaaki yaakaare mawnde e nguu goomu, wonde ngu yaltinanay men njeytudi mo∆¥∆¥iri", Cerno Maaju Soh, Hooreejo Waalde Ginenaa…ìe fii Fotdeeji Ne…ó…óo (OGDH), holli …óum IRIN, lewru …ìennundu.

"No woodi hakkunde bonnu…ìe …ìee, yim…ìe weldu…ìe e …ìee won…ìe ka laamu, ko …óum wa…ói hino sa…óti fota yo nun…óal ngal gollir no haahiri non," o …ìeyditi.
Hari OGDH hino saatii yiidugol e baale fotdeeji goo, nyannde 25 Jolal (No…ìember) "fii e…ì…ìugol fehre lomtotoonde goo e ha…ìagol toonyannge ngee", o wii. "Si tawii men waawaali he…ìugol …óoo nun…óal, men yi‚Äôay ko men waawata wa…óde, menen e gollidetee…ìe amen winndereyankee…ìe …ìee, fii addugol bonnu…ìe …ìee ka nun…óal," o wii.
Goomu hinyoo…ìe nguu no halfinanoo tefugol annda fii maayeele wa…ó…óe ka fu…ó…óode hitaande …óoo, ko non kadi fii …óeya wa…ónoo…óe e lewru Korse 2006. Hooreejo Jaagor…ìe Lansana Kuyaate, inniino ter…óe goomu nguu, e lewru Yarkomaa (Oktober), kono gila ndeen hay fus wa…óaaka. Himo lutti e wi‚Äôugol, goomu nguu no waggi…ói taho, ko keccel. Yeewtudugol e koohoo…ìe laamu nguu kam, fii nduu muraadu jooni wontiino ko to≈ãaa. IRIN wii.

Jooni non, laabiyankoo…ìe (lawyers) fotnoo…ìe jeyeede ka goomu (comission) …ìee dartinii tawtoreede ma…ì…ìe heen, …óum ko fii hollugol tikkere ma…ì…ìe e ko wi‚Äôetee jalkite koninkoo…ìe e cokkoo…ìe feewde e koohoo…ìe nun…óal ngal. "E nder Gine, koninkoo…ìe …ìee e cokkoo…ìe …ìee fow no e dow yu…ì…ìo nun…óal (judicial system) nagl", Buubakar Soh, Hooreejo Kawtal Laabiyankoo…ìe Gine yewti IRIN.
"Laabiyanke en e nyaawoo…ìe ndii leydi hino yawaa haa …ìurti, ko maa dartinen ngun jikku" , o wii.
Laabiyanke en fow hino e nder tikkere (strike) gila e fu…ó…óode lewru Yarkomaa/October, fewndo cokkoo…ìe (poliisii…ìe) …ìee nanngi gooto e ma…ì…ìe soki, tawi himo yahnoo ka kaso yi‚Äôoygol walletee…óo makko goo jaggaa…óo.

"Tuma kala, cemmbe kisal …óee no kammbana men, yenna men, yana e amen", Md. Buubakar Soh yewti IRIN. "So men waawaali rewnugol …ìee …óoo e laawol, haray pellet goomu hinyoo…ìe nguu wa…óataa ko kel…ói hella ka addugol …ìen koninkoo…ìe …ìur…ìe darnde, waru…ìe seppoo…ìe, fii tiindagol nun…óal", o …ìeyditi.
Mammadu Jan Jallo mo minyo mum fellanoo nyannde 22 Siilo, ka seppuru, haalani IRIN wonde: " Muraa…ói kaanay si tawii men he…ìaali ko men piirani (ha…ìani) koo" . Minyo makko, Aamadu Wuuri Jallo, suka mo duu…ìi 16 fellanooma fewndo koninkoo…ìe Konte …ìee udditi yiite e seppoo…ìe, e lewru Siilo ndee …óoo hitaande.
Ko maanditaare aranere nden woni e arude nih, gila haftaare (uprising) ndee wa…ói. Reenoo…ìe (obser…ìers) hino maapii, si tawii ko yoni gollaaka fii nootagol ko ngenndiyankoo…ìe …ìee hawtaninoo koo, maa…óum addugol bonnunoo…ìe …ìen ka nun…óal, fii seppoo…ìe …ìe …ìe tewinoo pas …ìe wari …ìen, si hay fus wa…óaaka, hino hulaa wota leydi ndii fettu kadi.

Wonande mawniraawo Aamadu Wuuri on, Mammadu Jam Jallo, e buy e warananoo…ìe maa…óum daranii…ìe nun…óal e wellitaare e nder winndere ndee, …ìeen waranoo…ìe maayaali mehre.
E fillaandu makko kanko Aamadu Wuuri, ndu o fillanii IRIN, o wii: " Nyannde 22 Siilo minyo am oo yaltuno seppoyde. O fellaa laabi …ói…ói, ka wecco (beccal) makko e ka ho∆¥∆¥udu. Tawi (hari) himo etaade dogugol koninkoo…ìe …ìen, ko on saati …ìe felli mo.

"Fewndo …óoo, en wi‚Äôataa …ìen maayno mehre, (kanko e hedde 230 waraa…ìe goo). Maayde ma…ì…ìe ndee addanii men to…ó…óagol hooreejo jaagor…ìe keso. Jooni, si men he…ìaali kuulan…óe …óe men ha…ìani, men piirani …óen, taway (haray) men jamfike …ìe.

"Yim…ìe …ìee yi…ói ko waylaare ‚Äì…óum ko ko hitti e leydi ndii. Ginenaa…ìe tampii ko …ìurti, gila ko nee…ìi, haa yawtii keerol, gila Gine he…ìi jeytaare. Himen ho…ói …óoo (Hamdallaahi‚Ä¶) e ni…ìere. Ndaygu e ndiyam hino sa…ói, sa…óti he…ìotaako.

"Ndaygu he…ìike see…óa, gila hooreejo jaagor…óe keso o to…ó…óaa, …ìuri ka wonnoo …óon law, ado o laamaade, ndiyam kadi he…ìike see…óa e nokkuure ndee (Hamdallaahi). Aran nun, men wonayno yontere maa jonte …ói…ói tawa hay sintere yaltaali e pompiiji …óin. Ko maa men sabboo e poccol (saffewol) ko yonata jam…óe (leereeji) …óuu…ó…óe e woyndu wooturu, maa pompiiru wooturu, tawa ko yahugol ka …ìuri 500 meeter wo…ó…óude, wonaa hay fus si wonaa hebbingol loonde wootere. Jooni, himen he…ìa ndiyam pompi bal…óe …ói…ói haa tati e nder yontere, nyalaande wootere no …ìisoo (…ìiloo) hakkunde mum.

"Muraa…ói kaanay kas kadi si tawii men he…ìaali ko men piirani koo, …óum le ko kel…óingol noone nguurndam amen …óam.

"Men wa…óii nyalaa…óe mawningol musid…ìe amen waraa…ìe …ìee, e nder ndee …óoo nokkuure (Hamdallaahi), …óum fow ko fii teddingol wonkiiji ma…ì…ìe …óin, e …ìanngingol wonde fiikala …ìe wondaa e amen hannde, men yejjitataa …ìe haa cay, sibu …ìe maayaali mehre, …ìe maayanii muraadu ndu nun…óal ‚Äì…óum ko fii ha…ìangol fotdeeji amen …óii. 22 Siilo, heddoto wonde nyalaande nde yejjitetaake wonande sukaa…ìe Gine …ìen fow.

"Men yu…ì…ìinay cofte pineyankooje (cultural e…ìents) fii tokkitagol e teddino …ìeen jaambaree…ìe waraa…ìe.

"Nguu goomu hinyoo…ìe wonande jaambaree…ìe …ìe koninkoo…ìe wari …ìen, ko maa ngu …óa…ì…ìita …ìee fawtii…ìe …óii wonkiiji musid…ìe amen …ìee. Hi…ìe haani jaggeede, nyaawee …ìe le…ìtee, haa tawa kuu…óe waa…óe nih, wontaa wa…ótu, bone waa…óe nii bonnetaake e nder, wonaa Gine tun, kono ko e nder ley…óe duunde Afriki ndee fow.
"Ko maa renndo winndere ngoo faama wonde hino hitti sanne nde …ìe ndaarata, wonaa tun fii sukaa…ìe waraa…ìe …ìen, kono ko yo …ìe ndaaru kadi fewndaare sukaa…ìe Gine acciraa…ìe …ìaawo …ìen fof. Ko maa tun laamu ngun wallitoo sukaa…ìe …ìen fii heblanagol mawuuri (future) ma…ì…ìe ndii.

"Gine udditii gite mum …óen. Ginenaa…ìe jooni no anndi holno …ìe wa…óirta haa daa…óe ma…ì…ìe …óen nanee, maa…óum no …ìe piirirta fii he…ìtugol fotdeeji ma…ì…ìe …óin." 
Hon…óum woni ndun seppuru kuu…ìal Siilo 22, e sabuuji (dunyooji) mayru? En yewtay …óum e winndannde men aroore, ngam hindu yoni ko fillee haa lutta, e nder daartol men enen …ìalee…ìe, wonaa Ginenaa…ìe tun. Yo Alla …ìeydan en jam e dee∆¥ere.

{{Commons|Guinea}}
{{Afirik}}

[[Cat√©gorie:Leydi]]
[[Cat√©gorie:Afirik]]
[[Cat√©gorie:Gine| ]]
