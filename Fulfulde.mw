'''Fulfulde''' walla '''pulaar''' maa pular ko ɗemngal [[Fulɓe]] e [[Haalpulaar'en]]. Ɗemngal ngal no haalee e [[Leydi|leyɗe]] keewɗe e [[Afirik]]. Haalooɓe [[fulfulde-pulaar]] ina kawra miliyonji 15 haa 16. Ɗemngal ngal ina jeyaa e suudu ɗemɗe [[Hiirnaange Atlantik]], taweteendu kanyum duu e nder suudu ɗemɗe [[Afirik|afirikankeeje]] ɓurndu yaajude wi'eteendu [[Niiser-Konngo goɗe|Niiser-Konngo]]. Ɗemɗe goɗɗe jeyaaɗe e ndun suudu ngoni: ce'aar (ɗemngal seereero) e njolfo. E ɗeen ɗiɗi ko [[seereero]] ɓuri ɓadondirde e pulaar. 

1. Caltuɗe: Ko ɓuri heewde koo, pulaar ina feccee waɗee caltuɗe jowi mawɗe kawrooje e dawlaaji Fulɓe taariikayankooji. [[Kannje ngoni]]:

[[Pulaar Fuuta Tooro]] (no gasa ko e ngal diiwal ɗemngal ngal yalti), [[leydi]] [[Senegal]]
[[Pular Fuuta Jaloo]], [[leydi]] [[Gine]]
[[Fulfulde Maasina]], [[leydi]] [[Maali]]
[[Fulfulde Liptaako]], [[leydi]] [[Burkinaa Faso]]
[[Fulfulde Adamawa]], [[leydi]] [[Niiseriya]] e [[Kamarun]]

So en teskiima, ma en taw ina heddii fahin caltuɗe ɗalaaɗe hono pulaar Fulaadu (ɓaleeri [[Senegal]] e [[Gammbiya]]), Fulfulde Borgu e nder [[leydi]] [[Benen]], fulfulde diiwaanuuji hakkunde [[Niiseriya]]. Kono ɗeen [[pulfule]] na ɓadii goɗɗe e ɗee ɗe adi-ɗen limtude yeru [[Borgu]] no ɓadondiri e [[Maasina]], [[Fulaadu no nanndi]] e [[Fuuta Tooro]] no nanndi e [[Fuuta Jaloo]], e maanaa no hakkunde maa [[fulfulde]] [[Caad]] walla [[Sudan]] ko e [[Adamawa]] jeydi.

2. Alkule: gila qarnu sappo e jeetataɓo on, [[pulaar-fulfulde]] no winndiree alkule aarabe. Haa hannde no fellitaa wonnde e [[Leydi|leyɗe]] goɗɗe yeru [[Fuuta Jaloo]] maa [[Adamawa Fulɓe]] ko alkule aarabe ɓuri doolnoraade. Kono gila hitaande [[1966]] bensondiral [[Bamako]] ngal fewjanno ɗemngal ngal mbinndudi tuugiindi e abajada laten. Ndiin mbinndudi inndiraa abajada [[UNESCO]] maa alkule [[UNESCO]]. Alkule mayri ngoni:

'''[[a]],[[b]],[[mb]],[[ɓ]],[[c]],[[d]],[[nd]],[[ɗ]],[[e]],[[f]],[[g]],[[ng]],[[h]],[[i]],[[j]],[[nj]],[[k]],[[l]],[[m]],[[n]],[[ŋ]],[[ny]],[[o]],[[p]],[[q]],[[r]],[[s]],[[t]],[[u]],[[w]],[[x]],[[y]],ƴ,[[z]]'''

Sincugol ndiin mbinndudi ponndaandi haɗaali faa jooni [[Fulɓe]] ndonka fottude e alkule yogaaje, e [[fiide misal]] [[Haal-Pulaar'en senegal]] wo ñ mbinndirta alkulal ny. [[Fulɓe]] [[Mali]] e [[Gine]] nii mbinndirta ɗum: [[ɲ]]. Kadi lurre ina ngoodi to baŋŋe winndugol alkule denndaaɗe (renndaaɗe) [[yeru]] [[ŋg]] (hade [[ng]]), ɗum e wonnde ndin mbinndudi yamiranooka to bensondiral Bamako. [[Winndooɓe Gine]] woɓɓe mbinndan nb hade mb jamiraaɗo [[Bamako]] [[oo]].
[[Category:Languages]]

[[br:Fouleg]]
[[ca:Ful]]
[[de:Fulfulde]]
[[en:Fula language]]
[[es:Idioma fula]]
[[fi:Fulani]]
[[fr:Peul]]
[[ja:フラニ語]]
[[ka:ფულანი]]
[[no:Fulfulde]]
[[pl:Język ful]]
[[pt:Língua fula]]
[[ru:Фула (язык)]]
[[ta:ஃபுல்ஃபுல்டே மொழி]]
[[wa:Peul (lingaedje)]]
[[wo:Pullaar]]
